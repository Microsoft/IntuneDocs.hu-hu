---
title: "Előzetes kiadás"
description: 
keywords: 
author: brenduns
ms.author: brenduns
manager: angrobe
ms.date: 09/05/2017
ms.topic: article
ms.prod: 
ms.service: microsoft-intune
ms.technology: 
ms.assetid: f49650f4-31fa-406c-a4da-d8c9a4a8384d
ROBOTS: NOINDEX,NOFOLLOW
ms.reviewer: cacampbell
ms.suite: ems
ms.custom: intune-classic
ms.openlocfilehash: 0ac0d1fd2f618339f847201f333d3f32561ca6b1
ms.sourcegitcommit: 769db6599d5eb0e2cca537d0f60a5df9c9f05079
ms.translationtype: HT
ms.contentlocale: hu-HU
ms.lasthandoff: 09/15/2017
---
# <a name="the-early-edition-for-microsoft-intune---september-2017"></a>A Microsoft Intune előzetes kiadása – 2017. szeptember

Ez az **előzetes kiadás** a Microsoft Intune következő verzióiban található funkciók listáját tartalmazza. Az információkat szűk körben bocsátjuk rendelkezésre, és a későbbiekben változhatnak. Ne ossza meg ezeket az információkat cégen kívüli személyekkel. Fennáll a kockázata, hogy az itt felsorolt funkciók nem készülnek el a kitűzött határidőig, és csak egy későbbi kiadásban lesznek elérhetők. Más funkciók próbaüzemben működnek (fokozatos bevezetéssel), hogy meggyőződjünk arról, hogy készen állnak a használatra. Esetleges kérdéseivel és észrevételeivel forduljon a Microsoft-termékcsoport kapcsolattartójához.

A lap tartalmát rendszeresen frissítjük. További hírekért látogasson vissza.

> [!Note]
>A következő változtatások vannak fejlesztés alatt az Intune-hoz. Az új hibrid funkciókról további információért tekintse meg a [hibrid újdonságok oldalát](/sccm/mdm/understand/whats-new-in-hybrid-mobile-device-management).

<!--

## What's coming to Intune in the Azure portal  
## What's coming to Intune apps
## Notices
   
-->

  

## <a name="intune-in-the-azure-portal"></a>Intune az Azure Portalon


### <a name="google-play-protect-support-on-android----908720----"></a>Google Play Protect-támogatás Androidon <!-- 908720  -->  
Az Android Oreo megjelenésétől kezdve a Google egy új védelmi funkciót vezetett be Google Play Protect néven, amely lehetővé teszi, hogy a felhasználók és a szervezetek biztonságos alkalmazásokat és biztonságos Android-rendszerképeket futtassanak. Az Intune támogatást fog nyújtani a Google Play Protect-funkciókhoz, például a SafetyNet távoli igazoláshoz.  A rendszergazdák olyan megfelelőségi szabályzatokat állíthatnak be, amelyek megkövetelik a Google Play Protect konfigurálását és biztonságos állapotát. A **SafetyNet eszközigazolás** beállítás azt követeli meg, hogy az eszköz kapcsolódjon egy Google-szolgáltatáshoz, amely igazolja, hogy az eszköz a biztonságot tekintve kifogástalan állapotban van. Android for Work esetén a rendszergazda megadhat egy olyan konfigurációs profilbeállítást is, amely megköveteli, hogy a telepített alkalmazások állapotát Google Play-szolgáltatások ellenőrizzék.  A feltételes hozzáférés meg is akadályozhatja, hogy a felhasználó hozzáférjen a vállalati erőforrásokhoz, amennyiben az eszköz nem felel meg a Google Play Protect követelményeinek. 

### <a name="prevent-users-of-android-devices-from-changing-their-device-date-and-time-----1333292---"></a>Annak megakadályozása, hogy a felhasználók megváltoztassák az eszköz rendszeridejét <!-- 1333292 -->
Egy [Androidos egyéni eszközszabályzat](custom-settings-android.md) használatával megakadályozható, hogy a felhasználó megváltoztassa az Android-eszköz rendszeridejét.
Ehhez hozzon létre egy egyéni Android-szabályzatot ezzel az URI-val: ./Vendor/MSFT/PolicyManager/My/System/AllowDateTimeChange Állítsa **TRUE** (igaz) értékre, majd rendelje hozzá a kívánt csoportokhoz.

### <a name="view-app-protection-policy-assignments-for-troubleshooting-----1475003---"></a>Alkalmazásvédelmi szabályzat-hozzárendelések megtekintése hibakereséshez <!--  1475003 -->
A következő kiadásban megjelenik az **Alkalmazásvédelmi szabályzat** lehetőség is a hibakeresési panelen elérhető **Hozzárendelések** legördülő listában. Az alkalmazásvédelmi szabályzatok lehetőség kiválasztásával megtekintheti a kiválasztott felhasználókhoz hozzárendelt alkalmazásvédelmi szabályzatokat.

### <a name="create-ios-apps-limited-to-specific-regional-apple-app-stores----1281692---"></a>Regionális Apple App Store-ra korlátozott iOS-alkalmazások létrehozása <!-- 1281692 -->
Az Apple App Store által felügyelt alkalmazás létrehozásánál területi beállításként lehetőség lesz meghatározni az országot.

> [!NOTE]  
> Jelenleg csak olyan Apple App Store által felügyelt alkalmazásokat lehet létrehozni, amelyek az USA-beli áruházban érhetőek el.

### <a name="select-apple-country-store-to-sync-vpp-apps-----1332311---"></a>Apple-áruház országának kiválasztása VPP-alkalmazások szinkronizálásához <!-- 1332311 -->  
VPP-token feltöltésénél lehetőség van a Mennyiségi vásárlási program (VPP) országának konfigurálására. Az Intune a megadott VPP-ország áruházából az összes területi beállításhoz tartozó VPP-alkalmazást szinkronizálja.

> [!NOTE]  
> Az Intune jelenleg egy adott VPP-ország áruházából csak azokat a VPP-alkalmazásokat szinkronizálja, amelyek megfelelnek annak a területi Intune-beállításnak, amelyben az Intune-bérlőt létrehozták.

###  <a name="update-ios-vpp-user-and-device-licensed-apps-----1305564---"></a>iOS-es VPP-alkalmazások felhasználókhoz és eszközökhöz rendelt licenceinek frissítése <!-- 1305564 -->  
Az iOS-es VPP-token úgy is konfigurálható, hogy frissítse az összes olyan alkalmazást, amelyet az adott tokenhez vásároltak az Intune szolgáltatáson keresztül. Az Intune észlelni fogja, ha az adott VPP-alkalmazáshoz frissítés érhető el az alkalmazás-áruházban, és ezt követően automatikusan leküldi a frissítéseket az eszközre, amikor az legközelebb bejelentkezik.

### <a name="ios-11-support----1428975---"></a>iOS 11-támogatás <!-- 1428975 -->
Az Intune támogatást fog nyújtani az iOS 11-hez, amikor azt az Apple megjelenteti.

### <a name="new-settings-for-windows-10-team-device-restriction-profile------1308838----"></a>Új beállítások a Windows 10 Team eszközkorlátozási profiljához <!--- 1308838  -->
Az új kiadásban számos új beállítási lehetőséget teszünk elérhetővé a Windows 10 Team eszközkorlátozási profiljához, hogy hatékonyabban lehessen vezérelni a Surface Hub-eszközöket.
A profilról további információt a [Windows 10 Team eszközkorlátozási beállításai](device-restrictions-windows-10-teams.md) című témakörben talál.

### <a name="support-for-windows-10-edition-upgrade-policy------903672-1119689---"></a>Támogatás a Windows 10-kiadások frissítési szabályzatához <!-- 903672, 1119689 -->  
A Windows 10-hez létrehozhat olyan kiadásfrissítési szabályzatot, amely a Windows 10-es eszközöket az alábbi verziókra frissíti: Windows 10 Education, Windows 10 Education N, Windows 10 Professional, Windows 10 Professional N, Windows 10 Professional Education és Windows 10 Professional Education N. A Windows 10 kiadásfrissítéseiről a [Windows 10 kiadásfrissítéseinek konfigurálása](edition-upgrade-configure-windows-10.md) című témakörből tájékozódhat.

### <a name="review-policy-compliance-for-windows-10-update-rings----1352223---"></a>Szabályzatmegfelelőség ellenőrzése Windows 10-es frissítési körökhöz <!-- 1352223 -->  
A Windows 10-es frissítési körök szabályzatjelentéseit meg lehet majd tekinteni a **Szoftverfrissítések** > **Frissítési körök telepítési állapota szerint** területen. A szabályzatjelentés tartalmazza a konfigurált frissítési körök telepítési állapotát. 

### <a name="windows-10-company-portal-app-added-to-windows-information-protection-allow-policy----677129---"></a>A Windows Information Protection engedélyezési szabályzata a Windows 10-es Céges portál alkalmazással bővül <!-- 677129 -->  
Frissül a Windows 10-es Céges portál alkalmazás, és támogatni fogja a Windows Information Protectiont (WIP). Az alkalmazást hozzá lehet adni a WIP engedélyezési szabályzatához. A változásnak köszönhetően az alkalmazást a későbbiekben nem szükséges hozzáadni a **Kivételek** listához. 

### <a name="remote-support-for-windows-and-windows-mobile-devices-----1070473---"></a>Távoli támogatás Windows és Windows Mobile rendszerű eszközökhöz <!-- 1070473 -->    
Az Intune-ból a külön megvásárolható [TeamViewer](https://www.teamviewer.com) szoftverrel lehet távsegítséget nyújtani a Windows és Windows Mobile rendszerű eszközök felhasználóinak.

### <a name="scan-devices-with-windows-defender----1280988--1280990-----"></a>Eszközök vizsgálata Windows Defenderrel <!-- 1280988  1280990   -->
Windows 10 rendszerű felügyelt eszközökön a Windows Defender víruskereső használható lesz **gyorsvizsgálat** és **teljes vizsgálat** futtatására, valamint **aláírások frissítésére**. Az eszköz áttekintő paneljén válassza ki az eszközön futtatni kívánt műveletet. A rendszer megerősítést fog kérni, mielőtt a parancsot lefuttatná az eszközön. 

**Gyorsvizsgálat**: A gyorsvizsgálat azokat a helyeket vizsgálja meg, ahol a kártevő általában indításhoz lehet regisztrálva, például a beállításkulcsok és az ismert indítási Windows-mappák. A gyorsvizsgálat átlagosan öt percig tart. Az **Állandó valós idejű védelem** a fájlok megnyitásakor, bezárásakor és a mappa megjelenítésekor megvizsgálja a fájlokat. Ez a beállítás a gyorsvizsgálattal együtt segít kiszűrni azokat a kártevőket, amelyek akár a rendszert, akár a kernelt fertőzték meg. A vizsgálat végén a felhasználók saját eszközeiken nézhetik meg a vizsgálat eredményeit. 

**Teljes vizsgálat**: Teljes vizsgálatot olyan eszközökön célszerű futtatni, amelyeken korábban kártevő-fenyegetést találtak, hogy feltárhatóak legyenek a kártevő esetleges inaktív komponensei mélyebb tisztítás érdekében, továbbá igény szerinti vizsgálatra is használható. A teljes vizsgálat körülbelül egy órát vehet igénybe. A vizsgálat végén a felhasználók saját eszközeiken nézhetik meg a vizsgálat eredményeit. 

**Aláírások frissítése**: Az aláírások frissítése parancs frissíti a Windows Defender víruskereső kártevő-definícióit és aláírásait. Ezzel biztosítható, hogy a Windows Defender víruskereső hatékonyan észlelhesse a kártevőket. Ez a funkció csak a Windows 10 rendszert futtató eszközökön érhető el, és internetkapcsolat szükséges hozzá. 

### <a name="bitlocker-device-configuration----1397398---"></a>BitLocker-eszközkonfiguráció <!-- 1397398 -->  
A **Windowsos titkosítás > Alapbeállítások** területen elérhetővé válik a **Figyelmeztetés más lemeztitkosítás esetén** beállítás is, amellyel letilthatja azt a [figyelmeztetést](https://docs.microsoft.com/en-us/windows/client-management/mdm/bitlocker-csp#allowarningforotherdiskencryption), amely akkor jelenik meg, ha az eszközön más lemeztitkosítás is használatban van.  A figyelmeztetés a végfelhasználó hozzájárulását kéri a BitLocker eszközön való beállításához, és a hozzájárulásig letiltja a BitLocker telepítését.  Az új beállítással letiltható a végfelhasználó számára megjelenő figyelmeztetés.

### <a name="company-portal-for-windows-81-and-windows-phone-81-moving-to-sustaining-mode---1428681--"></a>A Windows 8.1 és Windows Phone 8.1 rendszerekhez készült Céges portál fenntartási módba kerül <!--1428681-->
2017 októberétől a Windows 8.1 és Windows Phone 8.1 rendszerekhez készült Céges portál alkalmazás fenntartási módba kerül. Ez azt jelenti, hogy ezeken a platformokon továbbra is jár támogatás az alkalmazásokhoz és a meglévő használati forgatókönyvekhez (például regisztrálás és megfelelőség). Az alkalmazások továbbra is letölthetők a meglévő kiadási csatornákon keresztül, például a Microsoft Áruházból. 

A fenntartási módban ezekhez az alkalmazásokhoz azonban már csak fontos biztonsági frissítések lesznek elérhetőek. Más típusú frissítések és új funkciók már nem jelennek meg ezekhez az alkalmazásokhoz. Ha az új funkciókat szeretné használni, azt javasoljuk, hogy frissítse az eszközt Windows 10 vagy Windows 10 Mobile rendszerre. 

###  <a name="block-copy-and-paste-between-work-and-personal-profiles-in-android-for-work----1098994---"></a>A munkahelyi és a személyes profilok közötti másolás és beillesztés letiltása Android for Work-eszközökön <!-- 1098994 -->   
Ebben a kiadásban lehetséges úgy konfigurálni az Android for Work-profilt, hogy az letiltsa a munkahelyi és személyes fiókok közötti másolást és beillesztést. Az új beállítás a **Munkahelyi profil beállításai** között, az **Android for Work** platform **Eszközkorlátozások** területén található.

### <a name="new-behaviors-for-the-company-portal-app-for-android-with-work-profiles----1485783---"></a>Munkahelyi profillal rendelkező Androidhoz készült Céges portál alkalmazás új működési módja <!---1485783--->
Android for Work-eszköz munkahelyi profillal történő regisztrálása után a munkahelyi profil Céges portál alkalmazása végzi el az eszközön a felügyeleti feladatokat. Hacsak nem használ MAM-használatot támogató alkalmazást a személyes profilban, az androidos Céges portál alkalmazásra már nincs szükség. Ezért a munkahelyi profil hatékony használhatósága érdekében a munkahelyi profil sikeres regisztrálása után az Intune elrejti a személyes Céges portál alkalmazást.

Az Androidhoz készült Céges portál alkalmazás a személyes profilban bármikor engedélyezhető. Ehhez keresse meg a [Céges portál alkalmazást a Play Áruházban](https://play.google.com/store/apps/details?id=com.microsoft.windowsintune.companyportal), és koppintson az **Engedélyezés** lehetőségre.

### <a name="intune-mam--outlook-for-android-add-ins-----1450688---"></a>Bővítmények az Intune MAM-hez és az androidos Outlookhoz <!-- 1450688 -->
Az Office-csapat néhány hét múlva jelenti be az Androidhoz készült Outlookhoz használható bővítmények megjelenését. A bővítménykészlet már most is elérhető az Outlookhoz Windows és iOS rendszereken, valamint weben és Mac gépeken. Mivel a bővítmények felügyelete az Exchange-en keresztül történik, a felhasználók másolhatnak és megoszthatnak adatokat és üzeneteket az Outlook és a nem felügyelt bővítményalkalmazások között, kivéve ha az Exchange-adminisztrátor kikapcsolta a bővítményekhez való hozzáférést. 

A bővítmények felhasználói hozzáférését az Exchange-adminisztrátorral együttműködve kezelheti, biztosítva, hogy a MAM adatvédelmi szabályzatok érvényesek legyenek a bővítményekre is.

#### <a name="how-does-this-affect-me"></a>Hogyan érint ez engem?
Ha az Exchange-szabályzatok már megakadályozzák a bővítmények telepítését vagy közvetlen telepítését, akkor nincs további teendője. A MAM-szabályzatok a várakozásoknak megfelelően lesznek alkalmazva. Ha azonban megadott olyan MAM-szabályzatokat, amelyek korlátozzák az androidos Outlookban a kivágási, másolási és beillesztési műveleteket, de az Exchange-ben nem állított be bővítményszabályzatot, akkor számítani kell rá, hogy a felhasználók alapértelmezés szerint telepíthetnek az Outlookhoz bővítményeket. Ezek a bővítmények hozzáférhetnek az üzenetek törzséhez, tárgyához és más tulajdonságaihoz. Ha szeretné megakadályozni, hogy a végfelhasználó bővítményeket telepíthessen, kérje meg az Exchange-adminisztrátort, hogy távolítsa el a „Saját piactér-alkalmazások” és a „Saját egyéni alkalmazások” szerepköröket. További információhoz használja az alább közzétett „további információ” hivatkozást.

Az Exchange-beállítás változása érinteni fogja az Outlookot Windows és iOS rendszeren, a weben, Mac gépen és mobileszközön is. 

#### <a name="what-do-i-need-to-do"></a>Mit kell tennem?
Minél hamarabb ellenőrizze az Exchange-szabályzatot. Tájékoztassa az informatikai és támogató munkatársakat. Ha bármilyen konkrét kérdése van, forduljon támogatási szolgálatunkhoz. 

### <a name="user-device-association-entity-collection-added-to-intune-data-warehouse-data-model----1187917---"></a>Felhasználók és eszközök társítási entitásgyűjteménye jelenik meg az Intune-adattárház adatmodelljében <!-- 1187917 -->
A felhasználók és eszközök gyűjteményének társítását végző felhasználói eszköztársítási információ használatával jelentéseket és adatvizualizációkat hozhat létre. Az adatmodell a Power BI-fájlon (PBIX) keresztül érhető el az adattárház Intune-oldaláról az OData-végpont használatával vagy egyéni ügyfél létrehozásával.


<!-- the following are present prior to 1709 -->

### <a name="actions-for-non-compliance----730266--"></a>Meg nem felelés esetén végrehajtandó műveletek <!--730266-->     
A *Meg nem felelés esetén végrehajtandó műveletek* a megfelelési szabályzatok új funkciója, amelyekkel nem megfelelő eszközökön lehet műveleteket végrehajtani. Akár több műveletet is megadhat végrehajtásuk időpontjával együtt. E-mailben értesítheti például a nem megfelelő eszközök felhasználóit abban a pillanatban, amikor az eszköz nem megfelelővé válik, vagy a Feltételes hozzáférés funkcióval 3 napos türelmi időszak után letilthatja a nem megfelelő eszközök hozzáférését a vállalati erőforrásokhoz.

### <a name="new-report-that-lists-ios-devices-with-older-ios-versions------1352223---"></a>Új jelentés a régebbi iOS-verziójú iOS-eszközök listájával   <!-- 1352223 -->
Az **Elavult iOS-eszközök** jelentést a **Szoftverfrissítések** munkaterületről lehet majd elérni. A jelentésben megtekintheti az iOS frissítési szabályzatok által megcélzott és elérhető frissítésekkel rendelkező felügyelt iOS-eszközök listáját. Minden eszköz mellett látható lesz egy állapotleírás is, amelyből kiderül, hogy az adott eszköz miért nem frissült automatikusan. 

### <a name="new-settings-for-windows-10-device-restriction-profile"></a>A Windows 10-es eszközkorlátozási profil új beállításai
<!--- 978575, 1308849, -->
A Windows Defender SmartScreen kategóriában új beállításokat adunk a Windows 10-es eszközkorlátozási profilhoz.

A Windows 10-es eszközkorlátozási profillal kapcsolatban lásd: [Windows 10-es és újabb eszközkorlátozási beállítások]( device-restrictions-windows-10.md).

### <a name="android-for-work-support-for-lookout----1087312---"></a>Az Android for Work Lookout-támogatása <!-- 1087312 -->   
A Lookouttal rendelkező Intune-összekötők támogatni fogják az Android for Work rendszerű eszközöket a Lookout for Work alkalmazás használatakor. A Lookout alkalmazást a tárolón kívül vagy belül egyaránt telepítheti.

### <a name="intune-app-protection-and-citrix-mdx-development-tools----709185---"></a>Intune App Protection és Citrix MDX fejlesztői eszközök <!-- 709185 -->
Az eszközöket és az alkalmazásokat a Citrix XenMobile MDX és a Microsoft Intune kombinációjával is kezelheti. Így az eszközök kezelésénél egyaránt igénybe veheti az Intune alkalmazásvédelmi szabályzatát és a Citrix mVPN-technológiáját.

Hozzáférhet egy kódtárhoz, amely a Citrix MDX mVPN-technológiával integráltan tartalmazza az Intune iOS és Android rendszerhez készült alkalmazásburkoló eszközét és az Intune App SDK-t.

### <a name="zimperium---new-mobile-threat-defense-partner------954681---"></a>Zimperium – Új mobileszköz-védelmi partner   <!-- 954681 -->
A Microsoft Intune-nal integrálható, Zimperium által irányított, veszélyforrások elleni mobileszköz-védelmi megoldás kockázatfelmérése alapján feltételes hozzáféréssel korlátozható a vállalati erőforrások mobil elérése.

#### <a name="how-integration-with-intune-works"></a>Hogyan működik az Intune-nal való integráció?
A kockázatfelmérés a Zimperiumot futtató eszközökről gyűjtött telemetriai adatokon alapul. Az Intune eszközmegfelelőségi szabályzatai által engedélyezett, a Zimperium által jelentett kockázatértékelés alapján EMS feltételes hozzáférési szabályzatok konfigurálhatók az Intune-ban, amelyekkel az észlelt fenyegetések alapján engedélyezheti vagy letilthatja a nem megfelelő eszközök hozzáférését a vállalati erőforrásokhoz.

### <a name="new-azure-ad-conditional-access-policy-ui-link-from-intune-----1016201---"></a>Hivatkozás az új Azure AD feltételes hozzáférési szabályzat felhasználói felületére az Intune-ból <!-- 1016201 -->
Az Azure AD tevékenységprofiljában található új feltételes hozzáférési szabályzat felhasználói felületéről a rendszergazdák alkalmazásalapú feltételes szabályzatokat állíthatnak be. Az Azure Intune App Protection szakasz alkalmazásalapú feltételes hozzáférési szabályzatai egyelőre a helyükön maradnak, és a kikényszerítésük párhuzamosan zajlik le. Ezekhez adódik hozzá az a kényelmi hivatkozás, amely az Azure AD-ben található új feltételes hozzáférési szabályzat felhasználói felületére mutat.

### <a name="on-premises-exchange-connector-high-availability-support-----676614---"></a>Magas rendelkezésre állású helyszíni Exchange Connector támogatása  <!-- 676614 -->   
A helyszíni Exchange Connector használatához több ügyfél-hozzáférési kiszolgálói (CAS) szerepkörrel is rendelkezhet. A fő CAS kiesése esetén például az Exchange Connector kap egy kérelmet, hogy térjen vissza más ügyfél-hozzáférési kiszolgálókhoz. Ez a funkció biztosítja, hogy a szolgáltatás ne szakadjon meg.

### <a name="system-center-operations-manager-management-pack-for-exchange-connector----885457---"></a>System Center Operations Manager felügyeleti csomag az Exchange Connectorhoz <!-- 885457 -->   
A System Center Operations Manager Exchange Connectorhoz készült felügyeleti csomagja segíteni fog az Exchange Connector naplófájljainak elemzésében. Ez a felügyeleti csomag számos megoldást nyújt az Intune monitorozására hibaelhárítás esetén.

### <a name="end-of-support-for-ios-80----1164477---"></a>Az iOS 8.0-s verzió támogatása lejár <!---1164477--->
A felügyelt alkalmazások és az iOS-re készült Céges portál alkalmazás esetén az iOS 9.0-s vagy újabb verziója követelmény lesz a vállalati erőforrások eléréséhez. Azok az eszközök, amelyeket nem frissítenek még szeptember előtt, többé nem fognak hozzáférni a Céges portálhoz vagy azokhoz az alkalmazásokhoz.  

### <a name="end-of-support-for-android-43-and-lower----1171127-1326920----"></a>Az Android 4.3-as és korábbi verzióinak támogatása lejár <!---1171127, 1326920 --->
A felügyelt alkalmazások és az Androidra készült Céges portál alkalmazás esetén az Android 4.4-es vagy újabb verziója követelmény lesz a vállalati erőforrások eléréséhez. Azok az eszközök, amelyeket nem frissítenek még október eleje előtt, többé nem fognak hozzáférni a Céges portálhoz vagy azokhoz az alkalmazásokhoz. Decemberre az összes regisztrált eszköz kiv lesz vonva, így elveszti hozzáférését a vállalati erőforrásokhoz. Ha MDM nélküli alkalmazásvédelmi szabályzatokat használ, akkor az alkalmazások nem jutnak hozzá a frissítésekhez és a használhatóságuk idővel romlani kezd.

### <a name="platform-support-reminder-windows-phone-81-mainstream-support-will-end-july-11-2017----1327781---"></a>Platformtámogatási emlékeztető: a Windows Phone 8.1 alapvető technikai támogatása 2017. július 11-én megszűnik <!-- 1327781 -->  
2017. július 11-én a Windows Phone 8.1 platform alapvető technikai támogatása lejár. A Windows 8.1 PC támogatását ez nem érinti.

Az Intune szolgáltatás által felügyelt Windows Phone 8.1-es eszközökre nézve ennek nincs közvetlen következménye. A regisztrált eszközök továbbra is használhatók, és minden szabályzat, konfiguráció és alkalmazás az elvárt módon működik tovább. Fontos, hogy nincsenek az Intune szolgáltatás körébe tartozó Windows Phone 8.1 platformot és a Windows Phone 8.1 Céges portál alkalmazást érintő fejlesztések.

Javasolt az arra jogosult Windows Phone 8.1 eszközöket a lehető leghamarabb a Windows 10 mobil verziójára frissíteni. 





## <a name="intune-apps"></a>Intune-alkalmazások
### <a name="refresh-action-added-to-the-company-portal-app-for-windows-10---1132468--"></a>A Windows 10-es Céges portál alkalmazásban elérhetővé válik a Frissítés művelet <!--1132468-->
A Windows 10-es céges portál alkalmazásban lehetőség lesz az adatok frissítésére. Ezt vagy lefelé húzással, vagy asztali gépeken az F5 billentyű megnyomásával lehet majd elvégezni.


### <a name="apps-that-are-available-with-or-without-enrollment-can-now-be-installed-without-being-prompted-for-enrollment----1334712---"></a>A regisztrációval vagy anélkül is elérhető alkalmazások mostantól anélkül telepíthetőek, hogy a rendszer a regisztrálást kérné. <!-- 1334712 -->
Azok a céges alkalmazások, amelyek regisztrációval és anélkül is elérhetőek az Androidhoz készült Céges portál alkalmazásban, anélkül is telepíthetők lesznek, hogy a rendszer a regisztrálást kérné.

### <a name="ios-company-portal-display-large-icons----1454593---"></a>Nagy méretű ikonok megjelenítése az iOS-es Céges portálhoz <!-- 1454593 -->
Elhárítottunk egy ismert problémát azzal kapcsolatban, ahogyan az iOS-es Céges portál ikonokat jelenít meg az alkalmazás címében. A 120x120 pixeles vagy nagyobb méretű feltöltött ikonok most már teljes méretben jelennek meg az alkalmazás címében a [Céges portál webhelyén] (https://portal.manage.microsoft.com) és az iOS-es Céges portál alkalmazás oldalain.

### <a name="easier-to-understand-phrasing-for-the-company-portal-app-for-android------1396349---"></a>Egyszerűbb megfogalmazás az Androidhoz készült Céges portál alkalmazáshoz <!---1396349--->    
Egyszerűsítettük az Androidhoz készült Céges portál alkalmazás regisztrálási folyamatának leírását, hogy a végfelhasználók könnyebben tudják elvégezni a regisztrálást. 


<!-- the following are present prior to 1709 -->


### <a name="intune-managed-browser-support-for-ios-and-android----1374196---"></a>Intune Managed Browser-támogatás iOS és Android rendszerű eszközök számára <!---1374196--->
2017 októberétől az Intune Managed Browser alkalmazás Androidon kizárólag az Android 4.4 vagy újabb rendszerű eszközöket fogja támogatni. Az Intune Managed Browser alkalmazás iOS-en kizárólag az iOS 9.0-s vagy újabb rendszerű eszközöket fogja támogatni. Az Managed Browser továbbra is használható lesz korábbi verziójú Android vagy iOS rendszerű eszközökön, de az alkalmazás újabb verziói nem lesznek telepíthetők, és előfordulhat, hogy az alkalmazás bizonyos képességei nem lesznek hozzáférhetők. Javasoljuk, hogy frissítse az ilyen eszközök operációs rendszerét egy támogatott verzióra.

### <a name="allow-end-users-to-access-the-company-portal-app-for-android-without-enrollment----1169910---"></a>Az Android rendszerre készült Céges portál alkalmazás regisztráció nélküli elérésének engedélyezése végfelhasználók számára <!---1169910--->  
A végfelhasználóknak rövidesen mát nem kell regisztrálniuk az eszközüket az Android rendszerre készült Céges portál alkalmazás eléréséhez. Az alkalmazásvédelmi szabályzatokat használó szervezetek végfelhasználói többé nem fognak az eszközük regisztrálására felszólító figyelmeztetést kapni a Céges portál alkalmazás megnyitásakor. A végfelhasználók alkalmazásokat is tudnak majd telepíteni a Céges portálról az eszköz regisztrálása nélkül. 

### <a name="improved-error-message-for-when-a-user-reaches-the-maximum-number-of-devices-allowed-to-enroll----1270370---"></a>Javított hibaüzenet, ha a felhasználó elérte a regisztrálható eszközök engedélyezett maximális számát <!-- 1270370 -->
A végfelhasználók az általános hibaüzenet helyett a következő barátságos és praktikus hibaüzenetet kapják: „Elérte a regisztrálható eszközök rendszergazda által engedélyezett maximális számát. Távolítson el egy regisztrált eszközt, vagy kérjen segítséget a rendszergazdától.”

### <a name="inform-end-users-what-device-information-can-be-seen-for-ios---739894--"></a>Végfelhasználóknak szóló információ az iOS-eszközök megtekinthető adatairól <!--739894-->
Az iOS-alapú Céges portál alkalmazásban található Eszköz részletei képernyőhöz hozzáadjuk a **Tulajdonjog típusa** oldalt. A felhasználók így közvetlenül az Intune végfelhasználói dokumentáció ezen oldaláról tájékozódhatnak az adatvédelemről. A tudnivalókat az About (Információk) képernyőről is elérhetik.

### <a name="apps-details-pages-display-new-information-for-android-devices---1287476--"></a>Androidos eszközökre vonatkozó új információk az Alkalmazások részletei lapon <!--1287476-->
Az Androidhoz készült Céges portál Alkalmazások részletei lapján meg fognak jelenni a rendszergazda által az alkalmazáshoz definiált alkalmazáskategóriák.

### <a name="intune-mobile-application-management-mam-dialog-boxes-now-have-a-modern-interface----1199015---"></a>Modern felület az Intune mobilalkalmazás-felügyelet (MAM) párbeszédpanelein <!-- 1199015 -->
Az Intune mobilalkalmazás-felügyelet (MAM) frissített felületű párbeszédpanelei modern látványt és élményt nyújtanak. A párbeszédpanelek működése megegyezik az előző stíluséval.

A korszerű Android-rendszerű eszközökön az Intune által megjelenített, hibára vonatkozó vagy értesítési párbeszédpanelek megújult látványt és élményt nyújtanak.



## <a name="notices"></a>Értesítések
### <a name="apple-to-require-updates-for-application-transport-security---748318--"></a>Az Apple frissítést tesz kötelezővé a Application Transport Security szolgáltatáshoz <!--748318-->   
Az Apple bejelentette, hogy 2017 tavaszától bizonyos követelményeket ír elő az Application Transport Security (ATS, alkalmazás átviteli biztonsága) esetében. Az ATS szigorúbb biztonsági előírásokat érvényesít az alkalmazások közötti minden olyan kommunikációra, amely HTTPS-protokollon keresztül történik. Ez a változás minden olyan ügyfelet érint, aki az iOS rendszerű Céges portál alkalmazást használja. További információt az [Intune-támogatási blogban](https://aka.ms/compportalats) talál.

### <a name="plan-for-change-intune-is-changing-the-intune-partner-portal-experience----1050016---"></a>Készüljön fel a változásra: megváltozik az Intune Partner Portal <!-- 1050016 -->
A 2017. május közepén esedékes szolgáltatásfrissítés keretében eltávolítjuk az Intune Partner lapot manage.microsoft.com-ról.  

Ha Ön partneradminisztrátor, akkor a továbbiakban nem lesz lehetősége az Intune Partner lapon megnézni partnereit és intézkedni a nevükben. Ehelyett a Microsoft két másik partnerportáljának valamelyikére kell majd bejelentkeznie.

A [Microsoft Partnerközpontban](https://partnercenter.microsoft.com/) és a [Microsoft Office 365 Felügyeleti partnerközpontban](https://portal.office.com/) egyaránt bejelentkezhet az Ön által felügyelt ügyfélfiókokba. A továbbiakban partnerként ezeken a webhelyeken felügyelheti ügyfeleit.



### <a name="see-also"></a>További információ
A közelmúltbeli fejlesztésekkel kapcsolatban lásd: [Újdonságok a Microsoft Intune-ban](whats-new.md).
