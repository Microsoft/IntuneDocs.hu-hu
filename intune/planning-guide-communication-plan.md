---
title: "Bevezetési kommunikációs terv kidolgozása"
description: "Ez a cikk az Intune üzembe helyezését kísérő bevezetési kommunikációs terv kidolgozását segíti."
keywords: 
author: arob98
ms.author: angrobe
nmanager: dougeby
ms.date: 10/30/2017
ms.topic: article
ms.prod: 
ms.service: microsoft-intune
ms.technology: 
ms.assetid: 393ebe75-d001-485a-b81c-6361c8b5e6ee
ms.reviewer: jeffbu, cgerth
ms.suite: ems
ms.custom: intune-classic
ms.openlocfilehash: b39e2a64dd4ebf525b1f2b6a9b260373686dcbd8
ms.sourcegitcommit: a41ad9988a8c14e6b15123a9ea9bc29ac437a4ce
ms.translationtype: HT
ms.contentlocale: hu-HU
ms.lasthandoff: 01/25/2018
---
# <a name="develop-a-rollout-communication-plan"></a>Bevezetési kommunikációs terv kidolgozása

A jó változáskezelés a közelgő változások világos és hasznos kommunikációján alapul. Az Intune zökkenőmentes bevezetése érdekében a bevezetési kommunikációs tervnek négy területet kell tartalmaznia:

-   Milyen információt kell kommunikálni?

-   Az információ átadásának módszere

-   Ki kapja meg az információkat?

-   A kommunikáció ütemterve

Az alábbiakban mindegyik kérdést részletesen is megvizsgáljuk.

## <a name="what-needs-to-be-communicated"></a>Milyen információt szükséges kommunikálni?

A kommunikálandó információt annak függvényében lehet meghatározni, hogy az Intune bevezetésének mely fázisában történik a kommunikáció. Úgy is dönthet, hogy szakaszokban kommunikál a cég egységeivel és a felhasználókkal, először a bevezetési folyamat kezdetén, majd közvetlenül a regisztrálás előtt, végül pedig a regisztrálások után. Vizsgáljuk meg, milyen információkat lehet kommunikálni az egyes szakaszokban.

**Bevezetési szakasz** <br/>Széles körű kommunikáció az Intune-projekt általános bemutatására. Ebben a szakaszban olyan kérdésekre kell választ adni, hogy mi is az az Intune, miért vezeti be a szervezet (milyen előnyökkel szolgál a szervezet és a felhasználók számára), valamint be kell mutatni egy magas szintű üzembe helyezési és bevezetési tervet.

**Regisztrálás előtti szakasz**<br/> Széles körű kommunikáció, amely ismerteti az Intune-ra vonatkozó egyéb tudnivalókat, a kiegészítő ajánlatokat (pl. Office, Outlook, OneDrive), a felhasználói erőforrásokat és a konkrét ütemterveket arra vonatkozóan, hogy a cég egységei és a felhasználók mikor veszik használatba az Intune-t.

**Regisztrálási szakasz**<br/> Célzott kommunikáció azokkal az egységekkel és felhasználókkal, akik az ütemterv szerint használatba veszik az Intune-t. Ennek során a felhasználók tudomására kell hozni, hogy készen állnak az Intune használatba vételére, és a rendelkezésükre kell bocsátani a regisztrációs útmutatót, valamint a kapcsolattartási adatokat segítségkérés és további kérdések esetére.

**Regisztrálás utáni szakasz**<br/> Célzott kommunikáció az Intune-ban már regisztrált egységekkel és felhasználókkal. Ennek során további hasznos erőforrásokat kell javasolni a felhasználóknak, és visszajelzéseket kell gyűjteni tőlük a regisztráció során és azóta keletkezett tapasztalataikról.

Ez a [végfelhasználói regisztrációs útmutató](https://gallery.technet.microsoft.com/Intune-End-User-Enrollment-3a0c9b0c?WT.mc_id=Blog_Intune_General_PCIT) hasznos segédanyag lehet. Eredeti formájában is felhasználhatja, de a szervezet igényei szerint módosíthatja is.

## <a name="communication-delivery-methods"></a>Kommunikációs módszerek

Az Intune bevezetéséről többféle módszerrel tájékoztathatók a releváns szervezeti egységek és felhasználók. Az alábbi listában néhány példát talál arra, hogy egyes kommunikációs módszereket mely szakaszban használhat:

-   Az egész szervezetre kiterjedő személyes vagy Skype-megbeszélések használata a kezdeti szakaszban javasolt

-   E-mail használata a regisztrálást megelőző, a regisztrálási és az azt követő szakaszokban ajánlott

-   Az összes szakaszhoz használt céges webhelyek

-   A Yammer és poszterek vagy tájékoztató brosúrák használata a kezdeti és a regisztrálást megelőző szakaszban tanácsos

## <a name="communications-timeline"></a>Kommunikációs ütemterv

A tájékoztatás tartalmának és módszerének kiválasztása után meg kell határozni a kommunikáció ütemtervét, beleértve azt is, hogy kit és mikor kell tájékoztatni.

Az Intune-projekt kezdeti szakaszában például a kommunikáció kiterjedhet a teljes szervezetre vagy csak egy részére, és az Intune bevetése előtt néhány hétig tarthat. Ezt követően a szervezeti egységek és a felhasználók tájékoztatása több szakaszban valósulhat meg, az Intune bevezetésének rájuk vonatkozó ütemezése alapján. A következő példa egy átfogó szintű Intune-bevezetési kommunikációs terv:

  | **Kommunikációs terv** | **Július** | **Augusztus** | **Szeptember** | **Október** |
|:---:|:---:|:---:|:---:|:---:|
| 1. hét  | Összes |  |  |  |                                                         
| Kezdeti értekezlet | Első hét |  |  |  |                                                         
| 2. szakasz | Informatikai részleg | Értékesítés és marketing | Kereskedelem | HR, pénzügy és vezetők |
| Bevezetés előtti 1. e-mail | Első hét | Első hét | Első hét | Első hét |
| 3. szakasz | Informatikai részleg | Értékesítés és marketing | Kereskedelem | HR, pénzügy és vezetők |
| Bevezetés előtti 2. e-mail | Második hét | Második hét | Második hét | Második hét |
| 4. szakasz | Informatikai részleg | Értékesítés és marketing | Kereskedelem | HR, pénzügy és vezetők |
| Regisztrálási e-mail | Harmadik hét | Harmadik hét | Harmadik hét | Harmadik hét |
| 5. szakasz | Informatikai részleg | Értékesítés és marketing | Kereskedelem | HR, pénzügy és vezetők |
| Regisztrálás utáni e-mail | Negyedik hét | Negyedik hét | Negyedik hét | Negyedik hét |

A saját kommunikációs tervének kidolgozásához [letöltheti a fenti táblázat sablonját](https://gallery.technet.microsoft.com/Intune-deployment-planning-fae156c2?redir=0).

## <a name="next-step"></a>Következő lépés

A következő szakasz a [támogatási terv kidolgozásával](planning-guide-support-plan.md) kapcsolatos útmutatást tartalmaz.
