---
title: "Támogatási terv kidolgozása"
titlesuffix: Microsoft Intune
description: "Ez a cikk segít Intune-támogatási terv kidolgozásában a Microsoft Intune üzemelő példányához."
keywords: 
author: dougeby
ms.author: dougeby
manager: dougeby
ms.date: 01/02/2018
ms.topic: article
ms.prod: 
ms.service: microsoft-intune
ms.technology: 
ms.assetid: b9428769-4333-4778-b677-f23dea1f74da
ms.reviewer: jeffbu, cgerth
ms.suite: ems
ms.custom: intune-classic
ms.openlocfilehash: d025afb5b3bab15876c4bbe814e271b9ffcbe3ce
ms.sourcegitcommit: e30fb2375fb79f67e5c1e4ed7b2c21fb9ca80c59
ms.translationtype: HT
ms.contentlocale: hu-HU
ms.lasthandoff: 03/17/2018
---
# <a name="develop-a-support-plan"></a>Támogatási terv kidolgozása

Ha rendelkezik Intune-támogatási tervvel, akkor hatékonyabban tudja azonosítani és megoldani az Intune-nal kapcsolatos problémákat. Ennek hatására javul a felhasználók Intune-nal kapcsolatos általános élménye. Az Intune támogatási terv kidolgozásakor az alábbi kérdéseket érdemes figyelembe venni:

-   Mely csoportoknak lesz a feladata Intune-támogatást nyújtani?

-   Milyen lesz az Intune-támogatás folyamata?

-   Hogyan valósulnak meg az Intune-támogatási képzések?

-   Mennyire vonható be a támogatási csoport az Intune üzembe helyezési folyamatának korai szakaszában?

Az alábbiakban mindegyik kérdést részletesen is megvizsgáljuk.

## <a name="which-teams-are-responsible-for-providing-support"></a>Mely csoportoknak lesz feladata támogatást nyújtani?

Egyes szervezetek többszintű támogatási rendszert használnak (1–3. szint). Például az 1. és a 2. szint a támogatási csoporthoz tartozhat, míg a 3. szint az MDM-csapat tagjait jelentheti, akiknek az Intune üzembe helyezése a feladata.

A támogatás szokásosan az 1. szinttel kezdődik, ahová a felhasználók először fordulnak támogatási kéréseikkel. Ha az 1. szint nem tudja megoldani a felhasználó problémáit, akkor a 2. szintre eszkalálja azt. A 2. szint szükség esetén a 3. szintre eszkalálja. Ezen kívül 4. szintnek lehet tekinteni a Microsoft által nyújtott támogatást.

További információk az [Intune-támogatásról](/intune/get-support).

## <a name="what-is-the-support-process"></a>Milyen a támogatás folyamata?

A bevezetési fázis kezdetén mindhárom szintet bevonhatja egy konferencia- vagy Skype-beszélgetés során. Az alábbi példa azt mutatja be, miképpen szervezhető meg egy vállalatnál az informatikai támogatás vagy segélyszolgálat munkafolyamata:

1.  A végfelhasználó regisztrálási problémával fordul az informatikai támogatás vagy segélyszolgálat 1. szintjéhez.

2.  Az informatikai támogatás vagy segélyszolgálat 1. szintje nem tudja megállapítani a hiba okát, és a problémát a 2. szintre küldi.

3.  Az informatikai támogatás vagy segélyszolgálat 2. szintje megvizsgálja a problémát, de nem talál megoldást, így a 3. szintre küldi azt, miközben további információkat nyújt a probléma kivizsgálásához.

4.  Az informatikai támogatás vagy segélyszolgálat 3. szintje további vizsgálatot folytat, megállapítja a probléma okát, és tájékoztatja a 2. és az 1. szintet a megoldásról.

5.  Az informatikai támogatás vagy segélyszolgálat 1. szintje kapcsolatba lép az ügyféllel, és megoldja a problémát.

Az ilyen megközelítés – különösen az Intune bevezetésének korai fázisában – számos előnnyel jár, többek között ezekkel:

-   A technológiai tanulás és tudásszint-emelés elősegítése.

-   A problémák és megoldásaik gyors azonosítása.

-   Az általános felhasználói élmény javítása.

## <a name="how-you-plan-to-provide-intune-support-training"></a>Hogyan valósulnak meg az Intune-támogatási képzések?

Fontos, hogy az informatikai támogatás vagy segélyszolgálat tagjai az Intune-nal kapcsolatos megfelelő szintű, az adott támogatási szint követelményeinek és feladatainak megfelelő technikai képzést kapjanak. Az MDM-csapat képzést nyújthat a támogatási csapat vezetőinek (képzők képzése), és ezt követően a csapat vezetői nyújtanak képzést saját támogatási csoportjaiknak. A képzés általában 2-3 órás lehet, és tartalmazhat előadásokat és gyakorlatot is.

Alább bemutatunk egy példát egy Intune-támogatási képzés programtervére.

-   Az Intune-támogatási terv áttekintése

-   Az Intune áttekintése

-   Gyakori problémák elhárítása

-   Eszközök és források

-   Kérdések és válaszok

Az [Intune dokumentációja](https://docs.microsoft.com/intune/) áttekintést nyújt az Intune-ról, részletes funkcióleírást és néhány hibaelhárítási információt tartalmaz. Az [Intune-fórum](https://social.technet.microsoft.com/Forums/home) egy közösségen alapuló erőforrás az Intune dokumentációjában nem szereplő kérdések és témakörök megbeszéléséhez.

## <a name="what-opportunities-are-there-to-involve-the-support-team-earlier"></a>Mennyire vonható be a támogatási csoport a korai fázisban?

Ha az Intune üzembe helyezésének tervezésekor és a kipróbálási fázisban már a korai szakaszokban bevonja az ügyfélszolgálatot/segélyszolgálatot, azzal jobbá teheti az Intune üzemelő példányát és a végfelhasználók adaptációját. A korai bevonás során a támogatási csapat találkozik az Intune-nal, és már az elejétől értékes tapasztalatokat szerez. Ahhoz is hozzájárul, hogy fel lehessen készíteni az ügyfélszolgálat vagy segélyszolgálat tagjait a teljes bevezetésre.

## <a name="next-step"></a>Következő lépés

A következő szakasz útmutatást nyújt az [Intune tervezéséhez](planning-guide-design.md).
