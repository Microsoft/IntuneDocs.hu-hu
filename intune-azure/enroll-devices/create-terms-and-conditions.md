---
title: "Feltételek és kikötések beállítása a Microsoft Intune-ban | Intune az Azure-on – előzetes | Microsoft Docs"
description: "Intune az Azure-on – előzetes: A cikk ismerteti, hogyan lehet beállítani azokat a feltételeket és kikötéseket, amelyeket a felhasználók az Intune munkahelyi portálján látnak. "
keywords: 
author: staciebarker
ms.author: stabar
manager: angrobe
ms.date: 11/30/2016
ms.topic: article
ms.prod: 
ms.service: microsoft-intune
ms.technology: 
ms.assetid: 4a3a11a8-9c0c-4334-8c6b-6fea4d0a2efb
ms.reviewer: dagerrit
ms.suite: ems
translationtype: Human Translation
ms.sourcegitcommit: 990062ecf03a117dad74eb71e3f40abb79f22be6
ms.openlocfilehash: 694e5ac5eff0e2d39d44d992fe9dcc2262c112ce

---

# <a name="set-terms-and-conditions"></a>Feltételek és kikötések beállítása 

[!INCLUDE[azure_preview](../includes/azure_preview.md)]

A felhasználói csoportok számára megjelenítheti az Intune használati feltételeit. Ezek elmagyarázzák, hogy hogyan érinti az eszközöket és a felhasználókat a regisztráció, a munkahelyi erőforrásokhoz való hozzáférés, valamint a Munkahelyi portál alkalmazás használata. A felhasználóknak el kell fogadniuk a használati feltételeket ahhoz, hogy regisztrálhassanak a vállalati portálon, és így hozzáférhessenek a munkájukhoz.

Több, különböző használati feltételeket tartalmazó házirendet is létrehozhat és telepíthet. Emellett ugyanazon használati feltételek különböző nyelvű verzióit is elkészítheti, majd telepítheti azokat a megfelelő csoportokban.

**Feltételek és kikötések létrehozása**:

1. Válassza az Azure Portalon a **További szolgáltatások** elemet, írja be az **Intune** nevet a szövegmezőbe, majd válassza az **Egyéb** > **Intune** elemet.

2. Válassza az Intune panel **Eszközök regisztrálása** elemét, majd a **Feltételek és kikötések** elemet.

3. Válassza a **Létrehozás** lehetőséget.

4. Adja meg a következő adatokat a **Használati feltételek létrehozása** panelen:

   - **Megjelenített név**: A feltételek elnevezése. Ezt a nevet látják a felhasználók a Munkahelyi portál alkalmazásban.

   - **Leírás**: További részletek, amelyek alapján könnyebben felismerhető a szabályzat az Azure Portalon.

5. Nyissa meg a Feltételek és kikötések panelt a Használati feltételek megadása elem melletti nyílra kattintva, majd adja meg a következő adatokat:

   - **Cím**: Ezt a címet látják a felhasználók a Munkahelyi portálon.

   - **Feltételek összefoglalása**: Ez a szöveg elmagyarázza, hogy mi történik, ha a felhasználók elfogadják a feltételeket.

   - **Feltételek és kikötések**: Ez az a jogi nyelven megfogalmazott felirat, amelyet a felhasználók látnak, és el kell fogadniuk vagy el kell utasítaniuk (például: „Elfogadom a feltételeket”).

6. Válassza az **OK** gombot.



<!--HONumber=Feb17_HO1-->


