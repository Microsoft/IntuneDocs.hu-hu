---
title: "Windows áruházbeli alkalmazások hozzáadása az Intune-hoz"
titleSuffix: Intune Azure preview
description: "Intune Azure előzetes verzió: Útmutató Windows Áruházbeli alkalmazások hozzáadásához az Intune-ban."
keywords: 
author: robstackmsft
ms.author: robstack
manager: angrobe
ms.date: 03/15/2017
ms.topic: article
ms.prod: 
ms.service: microsoft-intune
ms.technology: 
ms.assetid: 07241b6d-86d8-4abb-83a2-3fc5feae5788
ms.reviewer: mghadial
ms.suite: ems
ms.custom: intune-azure
translationtype: Human Translation
ms.sourcegitcommit: b6c245d60c661c04b4c4d29c9bdcdd752254d978
ms.openlocfilehash: 145fd465eb837a4f1a2a62358912fb8e824d4913
ms.lasthandoff: 03/15/2017

---

# <a name="how-to-add-windows-store-apps-to-microsoft-intune"></a>Windows Áruházbeli alkalmazások hozzáadása a Microsoft Intune-hoz

[!INCLUDE[azure_preview](../includes/azure_preview.md)]


1. Jelentkezzen be az Azure Portalra.
2. Válassza a **További szolgáltatások** > **Figyelés + felügyelet** > **Intune** lehetőséget.
3. Az **Intune** panelen válassza az **Alkalmazások kezelése** lehetőséget.
4. A **Mobilalkalmazások** területen válassza a **Kezelés** > **Alkalmazások** elemet.
5. Az alkalmazások listája fölött válassza a **Hozzáadás** lehetőséget.
6. Az **Alkalmazás hozzáadása** panelen válassza az **Alkalmazás adatai** elemet.
7. Az **Alkalmazás szerkesztése** panelen konfigurálja az alábbi adatokat. Amikor elkészült, kattintson a **Hozzáadás** lehetőségre. A választott alkalmazástól függően előfordulhat, hogy egyes értékek automatikusan ki vannak töltve a panelen:
    - **Alkalmazás neve** – Itt adhatja meg az alkalmazásnak a Céges portálon megjelenő nevét. Ügyeljen arra, hogy a megadott alkalmazásnevek egyediek legyenek. Ha ugyanazt az alkalmazásnevet kétszer adja meg, csak az egyik alkalmazás fog megjelenni a felhasználók számára a vállalati portálon.
    - **Alkalmazás leírása** – Itt adhatja meg az alkalmazás leírását. amelyet meg szeretne jeleníteni a felhasználók számára a vállalati portálon.
    - **Kiadó** – Adja meg az alkalmazás kiadójának nevét.
    - **Alkalmazás-áruház URL-címe** – Itt adhatja meg a létrehozni kívánt alkalmazás áruházbeli URL-címét.
    - **Minimális operációsrendszer-verzió** – A listából kiválaszthatja az operációs rendszer legkorábbi olyan verzióját, amelyre az alkalmazás telepíthető. Ha az alkalmazást régebbi operációs rendszerű eszközhöz rendeli hozzá, nem fog települni.
    - **Kategória (nem kötelező)** – Választhat egyet vagy többet a beépített alkalmazáskategóriák közül, vagy megadhat egyénileg létrehozott kategóriát is. Ezzel megkönnyítheti a felhasználók számára az alkalmazás megkeresését a vállalati portálon való böngészés során.
    - **Megjelenítés kiemelt alkalmazásként a Céges portálon** – Ezzel a beállítással hangsúlyosan jelenítheti meg az alkalmazást a Céges portál főoldalán alkalmazásokat kereső felhasználók számára.
    - **Információs URL-cím** – Igény szerint megadhatja az alkalmazással kapcsolatos információkat tartalmazó webhely URL-címét. Ez az URL-cím fog megjelenni a felhasználók számára a vállalati portálon.
    - **Adatvédelmi nyilatkozat URL-címe** – Igény esetén itt adhatja meg az alkalmazás adatvédelmi nyilatkozatát tartalmazó webhely URL-címét. Ez az URL-cím fog megjelenni a felhasználók számára a vállalati portálon.
    - **Fejlesztő** – Igény esetén megadhatja az alkalmazás fejlesztőjének nevét.
    - **Tulajdonos** – Igény esetén megadhatja az alkalmazás tulajdonosának nevét (például **HR-osztály**).
    - **Megjegyzések** – Ide írhatja be az alkalmazáshoz társítani kívánt megjegyzéseket.
    - **Ikon feltöltése** – Itt töltheti fel az alkalmazáshoz hozzárendelni kívánt ikont. Ez az alkalmazásikon jelenik meg a vállalati portálon böngésző felhasználók számára.
8. Ha elkészült, az **Alkalmazás hozzáadása** panelen válassza a **Mentés** lehetőséget.

A létrehozott alkalmazás megjelenik az alkalmazáslistában, ahol hozzárendelheti a kívánt csoportokhoz. További segítségért lásd: [Alkalmazások hozzárendelése csoportokhoz](/intune-azure/manage-apps/deploy-apps).

## <a name="sign-the-windows-10-company-portal-app"></a>A Windows 10-es Céges portál alkalmazás aláírása
Olyan ügyfelek esetében, akiknek le kell tölteniük és közvetlenül kell telepíteniük a Windows 10-es Céges portál alkalmazást, mostantól rendelkezésre áll egy parancsfájl, amely egyszerűbbé és hatékonyabbá teszi az alkalmazások aláírását a szervezetnél. A parancsfájl letöltéséhez és használati útmutatójához tekintse meg a Windows 10-es Céges portálhoz készült [Microsoft Intune aláírási parancsfájlt](https://aka.ms/win10cpscript) a TechNet gyűjteményében.

