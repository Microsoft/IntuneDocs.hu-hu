---
title: "Az Intune-bevezetés kommunikációs tervének kidolgozása | Microsoft Docs"
description: "Ez a cikk Intune-bevezetési kommunikációs tervet segít kidolgozni a Microsoft Intune kizárólag felhőalapú megtervezéséhez és implementációjához."
keywords: 
author: andredm7
ms.author: andredm
manager: angrobe
ms.date: 12/20/2016
ms.topic: article
ms.prod: 
ms.service: microsoft-intune
ms.technology: 
ms.assetid: 393ebe75-d001-485a-b81c-6361c8b5e6ee
ms.reviewer: jeffbu, cgerth
ms.suite: ems
ms.custom: intune-classic
translationtype: Human Translation
ms.sourcegitcommit: f807d6e4b20b98ecf622d1ebdd9db33b132a2e6a
ms.openlocfilehash: 96127663a794a0c433cedbe7ef5269d65724c3fe
ms.lasthandoff: 12/30/2016


---

# <a name="develop-an-intune-rollout-communication-plan"></a>Az Intune-bevezetés kommunikációs tervének kidolgozása

[!INCLUDE[note for both-portals](../includes/note-for-both-portals.md)]

Szó volt már az Intune kezelésében érintett szervezetbeli csoportok azonosításáról, megvizsgáltuk az Intune bevezetésének ütemtervét és a regisztrálási megközelítéseket, az előző fejezetben pedig az Intune bevezetési tervét. Mindezek után kommunikációs tervet kell kidolgozni az Intune bevezetéséhez. Az Intune-bevezetés kommunikációs tervének négy témát kell tartalmaznia:

-   Milyen információt kell kommunikálni?

-   Az információ átadásának módszere

-   Ki kapja meg az információkat?

-   A kommunikáció ütemterve

Az alábbiakban mindegyik kérdést részletesen is megvizsgáljuk.

## <a name="what-needs-to-be-communicated"></a>Milyen információt szükséges kommunikálni?

A kommunikálandó információt annak függvényében lehet meghatározni, hogy az Intune bevezetésének mely fázisában történik a kommunikáció. A szervezet úgy is dönthet, hogy külön szakaszokban végzi a szervezeti egységeknek és a felhasználóknak szóló kommunikációt, először a bevezetési folyamat kezdetén, majd a regisztrálást megelőzően, végül a regisztrálások után. Vizsgáljuk meg, milyen információkat lehet kommunikálni az egyes szakaszokban.

**Kezdeti szakasz:** a projektet bemutató átfogó jellegű információk, például az Intune bemutatása, bevezetésének okai (pl. miért hasznos a szervezetnek és a felhasználóknak), továbbá az üzembe helyezés és a bevezetés vázlatos terve.

**Regisztrálást megelőző szakasz:** az Intune-nal és más, releváns ajánlatokkal (pl. Office, Outlook, OneDrive) kapcsolatos átfogó jellegű információk, felhasználóknak szóló források, valamint arra vonatkozó konkrét ütemterv, hogy mikor kapják meg az Intune-t a szervezeti egységek és a felhasználók.

**Regisztrálási szakasz:** azoknak a szervezeti egységeknek és felhasználóknak szóló információk, amelyek/akik meg fogják kapni az Intune-t. Tájékoztatni kell a felhasználókat, hogy készen állnak az Intune fogadására, regisztrálási útmutatót, valamint elérhetőségeket kell biztosítani számukra, amelyeken segítséget kérhetnek vagy kérdéseket tehetnek fel.

**Regisztrálás utáni szakasz:** az Intune-ban már regisztrált szervezeti egységeknek és felhasználóknak szóló tájékoztatás a felhasználók számára hasznos forrásokkal, valamint visszajelzés kérése a regisztrálás során és azt követően szerzett tapasztalatokról.

## <a name="communication-delivery-methods"></a>Kommunikációs módszerek

Az Intune bevezetéséről többféle módszerrel tájékoztathatók a releváns szervezeti egységek és felhasználók. Az alábbiakban bemutatunk néhány példát ilyen kommunikációs módszerekre, amelyek a különféle szinteken használhatóak:

-   Az egész szervezetre kiterjedő személyes vagy Skype-megbeszélések használata a kezdeti szakaszban javasolt

-   E-mail használata a regisztrálást megelőző és az azt követő szakaszokban javasolt

-   A szervezeti webhelyek mindhárom szakaszban használhatók

-   A Yammer és poszterek vagy tájékoztató brosúrák használata a kezdeti és a regisztrálást megelőző szakaszban tanácsos

## <a name="communications-timeline"></a>Kommunikációs ütemterv

A tájékoztatás tartalmának és módszerének kiválasztása után a következő lépésben meg kell határozni a kommunikáció ütemtervét, többek között hogy kit és mikor kell tájékoztatni. Az Intune-projekt kezdeti szakaszában például a kommunikáció kiterjedhet a teljes szervezetre vagy csak egy részére, és az Intune bevetése előtt néhány hétig tarthat. Ezt követően a szervezeti egységek és a felhasználók tájékoztatása több szakaszban valósulhat meg, az Intune bevezetésének rájuk vonatkozó ütemezése alapján. Az alábbi példa egy átfogó Intune-bevezetési kommunikációs tervet mutat be:

  | **Kommunikációs terv** | **Július** | **Augusztus** | **Szeptember** | **Október** |
|:---:|:---:|:---:|:---:|:---:|
| 1. hét  | Összes |  |  |  |                                                         
| Kezdeti értekezlet | Első hét |  |  |  |                                                         
| 2. szakasz | Informatikai részleg | Értékesítés és marketing | Kereskedelem | HR, pénzügy és vezetők |
| Bevezetés előtti 1. e-mail | Első hét | Első hét | Első hét | Első hét |
| 3. szakasz | Informatikai részleg | Értékesítés és marketing | Kereskedelem | HR, pénzügy és vezetők |
| Bevezetés előtti 2. e-mail | Második hét | Második hét | Második hét | Második hét |
| 4. szakasz | Informatikai részleg | Értékesítés és marketing | Kereskedelem | HR, pénzügy és vezetők |
| Regisztrálási e-mail | Harmadik hét | Harmadik hét | Harmadik hét | Harmadik hét |
| 5. szakasz | Informatikai részleg | Értékesítés és marketing | Kereskedelem | HR, pénzügy és vezetők |
| Regisztrálás utáni e-mail | Negyedik hét | Negyedik hét | Negyedik hét | Negyedik hét |

## <a name="next-section"></a>Következő szakasz

A következő szakasz a [támogatási terv kidolgozásával](section-6-develop-a-support-plan.md) kapcsolatos útmutatást tartalmaz.

