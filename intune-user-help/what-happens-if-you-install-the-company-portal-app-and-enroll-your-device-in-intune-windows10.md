---
title: A Céges portál alkalmazás telepítése Windows 10 rendszerhez | Microsoft Docs
description: ''
keywords: ''
author: lenewsad
ms.author: lanewsad
manager: dougeby
ms.date: 01/23/2017
ms.topic: article
ms.prod: ''
ms.service: microsoft-intune
ms.technology: ''
ms.assetid: 0dc35efe-4fd4-4d4a-8569-d649ea704fea
searchScope:
- User help
ROBOTS: ''
ms.reviewer: priyar
ms.suite: ems
ms.custom: intune-enduser
ms.openlocfilehash: a268602833d9164d33a8d86c1b4c6d4485e2abe8
ms.sourcegitcommit: 5eba4bad151be32346aedc7cbb0333d71934f8cf
ms.translationtype: HT
ms.contentlocale: hu-HU
ms.lasthandoff: 04/16/2018
---
# <a name="what-happens-if-you-install-the-company-portal-app-and-enroll-your-windows-10-device-in-intune"></a>Mi történik a Vállalati portál alkalmazás telepítésekor és a Windows 10-eszköz Intune-beli regisztrálásakor?

Miután telepítette a Vállalati portál alkalmazást, és annak használatával regisztrálta a Windows 10 Enterprise vagy Windows 10 Professional rendszerű eszközét az Intune-ban, a Vállalati portál alkalmazásban lehetősége nyílik a következőkre:

-   Elérheti a vállalat hálózatát, a saját levelezését és a munkájához szükséges fájlokat.

-   Letöltheti a vállalati alkalmazásokat a Vállalati portálról.

-   Automatikusan beállíthatja a vállalati e-mail-fiókját.

-   Ha elveszíti a telefonját, visszaállíthatja a gyári beállításait.

A regisztrálás lépéseiért lásd: [Windows 10 Mobile-eszköz vagy Windows 10 asztali eszköz regisztrálása az Intune-ban](enroll-your-w10-phone-or-w10-pc-windows.md). A [Milyen adatokhoz jut hozzá a cég informatikai támogatási szolgálata, ha regisztrálom az eszközömet az Intune-ban?](what-info-can-your-company-see-when-you-enroll-your-device-in-intune.md) című szakaszból megtudhatja, hogy a cég informatikai támogatási szolgálata mit láthat az eszközén.

Számítógép hozzáadásakor:

-   Olyan szoftverek települnek a számítógépre, amelyek lehetővé teszik a cég informatikai támogatási szolgálata számára a számítógép felügyeletét, Önnek pedig a különböző vállalati erőforrások, például alkalmazások és támogatási információk elérését. A cég informatikai támogatási szolgálata automatikusan frissítheti ezeket a szoftvereket.

-   Lehetséges, hogy az Intune Endpoint Protection is települ a számítógépre. Ez egy vírusok és kártevő szoftverek elleni védelmi alkalmazás.

-   A cég informatikai támogatási szolgálata leltárt készíthet a számítógépre telepített szoftverekről, ideértve az Ön által személyes használatra telepített szoftvereket is.

-   Elképzelhető, hogy el kell fogadnia a vonatkozó használati feltételeket.

-   A cég informatikai támogatási szolgálata adatokat gyűjthet a számítógép merevlemezéről, illetve adatokat törölhet róla. A cég informatikai támogatási szolgálata akár a merevlemez teljes tartalmát is törölheti.

-   A cég informatikai támogatási szolgálata alkalmazásokat és frissítéseket telepíthet a számítógépre.

-   A cég informatikai támogatási szolgálata szabályzatokat léptethet életbe a számítógépen. Például előfordulhat, hogy jelszót vagy PIN-kódot kell beállítania a számítógépen. A cég informatikai támogatási szolgálata azt is korlátozhatja, hogy hányszor lehet helytelen jelszót megadni, és kizárhatja a felhasználót a számítógépről, vagy letörölheti a számítógép merevlemezén lévő összes adatot, ha túl sokszor próbálkozott.

Ha kérdése van, lépjen kapcsolatba a cég informatikai támogatási szolgálatával. Az elérhetőségét keresse meg a [Vállalati portál webhelyén](https://portal.manage.microsoft.com#HelpDeskDialog).
