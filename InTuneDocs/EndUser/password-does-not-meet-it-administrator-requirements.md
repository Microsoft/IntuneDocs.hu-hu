---
title: "A jelszó nem felel meg a rendszergazda követelményeinek | Microsoft Intune"
description: 
keywords: 
author: staciebarker
ms.author: stabar
manager: angrobe
ms.date: 10/20/2016
ms.topic: article
ms.prod: 
ms.service: 
ms.technology: 
ms.assetid: efb3c261-1f6c-4d39-bfa4-18661f8c59c7
ROBOTS: NOINDEX,NOFOLLOW
translationtype: Human Translation
ms.sourcegitcommit: b13d2a37cc6a1e4d2b6287fc8d43675441386f03
ms.openlocfilehash: fa9a3a89e50e8d03beb2efc067925ca0a4fcd68c


---

# A jelszó nem felel meg a rendszergazda követelményeinek

A munkahelyi vagy iskolai erőforrások eléréséhez használt jelszó nem felel meg egy vagy több, a rendszergazda által meghatározott követelménynek. A probléma elhárításához kövesse az eszközén megjelent utasításokat. A problémák leírása az alábbiakban olvasható.

A PIN-kód és a jelszó beállításához használja az eszközének megfelelő hivatkozást:

- [Android-eszköz PIN-kódjának vagy jelszavának beállítása](set-your-pin-or-password-android.md)
- [iOS-eszköz PIN-kódjának beállítása és módosítása](set-or-change-your-passcode-ios.md)
- [Windows-eszköz jelszavának beállítása és módosítása](set-or-change-your-password-windows.md)

PIN-kóddal vagy jelszóval kapcsolatos problémák leírása:

- **Nincsenek számok, nagybetűk, speciális karakterek a jelszóban**. A rendszergazda előírja, hogy számok, nagybetűk és speciális karakterek legyenek a jelszavában. A számok és nagybetűk mellett például ilyen szimbólumok szerepelhetnek: $, %, #. 

- **A jelszó túl egyszerű, így nem elég biztonságos**. Példák a túl egyszerű jelszóra: 1234 vagy 1111. Ha nem biztos abban, milyen jelszavak engedélyezettek, ügyeljen arra, hogy a jelszó ne tartalmazzon olyan egymást sorban követő vagy ismétlődő számokat, mint amilyen a példában is látható.

- **A jelszó lejárt**. Ha jelszava lejárt, egy újat kell beállítania, amely megfelel a rendszergazda által meghatározott feltételeknek.

- **Nincs beállítva jelszó**. Mielőtt hozzáférne munkahelyi e-mailjéhez vagy az eszközén lévő adatokhoz, a rendszergazda által meghatározott feltételeknek megfelelő jelszót kell beállítania.

- **A jelszó túl rövid**. A rendszergazda megköveteli, hogy hosszabb, több karakterből álló jelszót használjon.

- **A jelszót a közelmúltban használták**. A rendszergazda nem engedélyezi, hogy régi jelszót újra alkalmazzon. Válasszon egy korábban még nem használt jelszót. 

- **A jelszó nem elég bonyolult**. A rendszergazda előírja, hogy még több szám, nagybetű és speciális karakter legyen a jelszavában. A számok és nagybetűk mellett például ilyen szimbólumok szerepelhetnek: $, %, #. 

Ha nem tudja, hogyan alakíthat ki a követelményeknek megfelelő jelszót, forduljon a rendszergazdához. Az elérhetőségét keresse meg a [Vállalati portál webhelyén](http://portal.manage.microsoft.com).



<!--HONumber=Oct16_HO3-->


