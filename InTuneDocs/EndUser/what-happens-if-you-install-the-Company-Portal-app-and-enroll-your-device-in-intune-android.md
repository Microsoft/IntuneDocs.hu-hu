---
title: "Mi történik a Vállalati portál alkalmazás telepítésekor és az Android-eszköz Intune-beli regisztrálásakor? | Microsoft Intune"
description: 
keywords: 
author: staciebarker
manager: angrobe
ms.date: 05/31/2016
ms.topic: article
ms.prod: 
ms.service: microsoft-intune
ms.technology: 
ms.assetid: d22f5aea-7be4-419b-b51b-a522ca037b69
ROBOTS: noindex,nofollow
ms.reviewer: arnab
ms.suite: ems
translationtype: Human Translation
ms.sourcegitcommit: 618e2abda642c3b9b2e813824dfd4235c9309faa
ms.openlocfilehash: 6562ca63abb509bebe5fc8aa4764da8ed3a8e0f4


---


# Mi történik a Vállalati portál alkalmazás telepítésekor és az Android-eszköz Intune-beli regisztrálásakor?

Miután telepítette a Vállalati portál alkalmazást, és regisztrálta androidos eszközét az Intune-ban, a következőkre használhatja a Vállalati portál alkalmazást:

-   Elérheti a vállalat hálózatát, a saját levelezését és a munkájához szükséges fájlokat

-   Letöltheti a vállalati alkalmazásokat a vállalati portálról

-   Automatikusan konfigurálhatja vállalati e-mail fiókját

-   Ha elveszíti a telefonját, visszaállíthatja a gyári beállításait

Androidos eszköz regisztrálásakor jogosultságot ad az IT rendszergazdának az eszköz elérésére. A következőkre nyílik lehetőség:

-   Az eszköz visszaállítása a gyári beállításokra. Az eszköz elvesztésekor vagy ellopásakor bizonyulhat hasznosnak.

-   Az összes céges adat eltávolítása. A saját adatok és beállítások nem törlődnek.

-   Jelszó vagy PIN-kód megadásának kényszerítése az eszközön, így túl sok helytelen jelszó megadásakor a rendszer kizárhatja az eszközről, vagy visszaállíthatja az eszközön a gyári alapbeállításokat, amely az adatok törlését is magával vonhatja.

-   Ehhez el kell fogadnia a használati feltételeket.

-   Az eszköz kamerájának engedélyezése vagy letiltása.

-   Az eszközön található összes adat titkosításának kikényszerítése, ideértve a vállalati és a személyes adatokat egyaránt. Hozzájárul az adatok védelméhez az eszköz elvesztésekor és ellopásakor.

-   Miután felvette az eszközt a vállalati portálra, nagyjából nyolcóránként ezekre a műveletekre kerül sor az eszközön:

    -   Az IT rendszergazda által elérhetővé tett házirendek és alkalmazásfrissítések letöltése.

    -   A hardverleltár változásainak elküldése (a változásokban nem szerepelnek személyes adatok).

    -   A vállalati alkalmazások leltárában bekövetkezett változások elküldése (a változásokban nem szerepelnek személyes adatok).

Segítségre van szüksége? Forduljon a rendszergazdához (a kapcsolattartási adatokat a [Vállalati portál webhelyén](http://portal.manage.microsoft.com) találja), vagy írjon a Microsoft Android-csapatának a wintunedroidfbk@microsoft.com címre.


### További információ
[Android-eszköz használata az Intune-nal](using-your-android-device-with-intune.md)



<!--HONumber=Jul16_HO4-->


