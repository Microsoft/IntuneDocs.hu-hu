---
title: "Mi történik a Vállalati portál alkalmazás telepítésekor és az Android-eszköz Intune-beli regisztrálásakor? | Microsoft Intune"
description: 
keywords: 
author: barlanmsft
ms.author: barlan
manager: angrobe
ms.date: 10/25/2016
ms.topic: article
ms.prod: 
ms.service: microsoft-intune
ms.technology: 
ms.assetid: d22f5aea-7be4-419b-b51b-a522ca037b69
ROBOTS: NOINDEX,NOFOLLOW
ms.reviewer: arnab
ms.suite: ems
translationtype: Human Translation
ms.sourcegitcommit: 9ddbcde20fac83289c4622f69538ff00fa0cb65b
ms.openlocfilehash: 8843fe7854db72cf3983dc9a6ab44c1517d92b60


---


# <a name="what-happens-if-you-install-the-company-portal-app-and-enroll-your-android-device-in-intune"></a>Mi történik a Vállalati portál alkalmazás telepítésekor és az Android-eszköz Intune-beli regisztrálásakor?

Miután telepítette a Vállalati portál alkalmazást, és regisztrálta androidos eszközét az Intune-ban, a következőkre használhatja a Vállalati portál alkalmazást:

-   Elérheti a vállalat hálózatát, a saját levelezését és a munkájához szükséges fájlokat.

-   Letöltheti a vállalati alkalmazásokat a Vállalati portálról.

-   Automatikusan beállíthatja a vállalati e-mail-fiókját.

-   Ha elveszíti vagy ellopják a telefonját, visszaállíthatja a gyári beállításait.

Androidos eszköz regisztrálásakor jogosultságot ad az IT rendszergazdának az eszköz elérésére. A következőkre nyílik lehetőség:

-   Az eszköz visszaállítása a gyári beállításokra. Az eszköz elvesztésekor vagy ellopásakor bizonyulhat hasznosnak.

-   Az összes céges adat eltávolítása. A saját adatok és beállítások nem törlődnek.

-   Követelményeket határozhat meg az eszközön, például a jelszó vagy PIN-kód használatát a vállalati adatok védelme érdekében. Az IT-rendszergazda azt is korlátozhatja, hogy hányszor lehet helytelen jelszót megadni, és kizárhatja a felhasználót az eszközről, ha túl sokszor próbálkozott.

-   Ehhez el kell fogadnia a használati feltételeket.

-   Letilthatja a fényképezőgépet (csak Samsung Knox-eszközöknél, Nexus eszközök esetében nem), ezáltal megakadályozva, hogy felvételt készíthessenek bizalmas munkahelyi adatokról.

-   Kényszerítheti az eszközön tárolt adatok titkosítását azok védelme érdekében arra az esetre, ha az eszközt elvesztik vagy ellopják.

Miután felvette az eszközt a vállalati portálra, nagyjából nyolcóránként ezekre a műveletekre kerül sor az eszközön:

-   Az IT rendszergazda által elérhetővé tett szabályzatok és alkalmazásfrissítések letöltése.

-   A hardverleltár változásainak elküldése. (Ezek a frissítések nem tartalmaznak személyes adatokat.)

-   A vállalati alkalmazások leltárában bekövetkezett változások elküldése. (Ezek a frissítések nem tartalmaznak személyes adatokat.)

Segítségre van szüksége? Forduljon a rendszergazdához (a kapcsolattartási adatokat a [Munkahelyi portál webhelyén](http://portal.manage.microsoft.com) találja), vagy írjon a [Microsoft Android-csapatának](mailto:wintunedroidfbk@microsoft.com).



<!--HONumber=Nov16_HO1-->


