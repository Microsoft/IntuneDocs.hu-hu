---
title: "Intune támogatási terv kidolgozása | Microsoft Docs"
description: "Ez a cikk Intune támogatási tervet segít kidolgozni a Microsoft Intune kizárólag felhőalapú megtervezéséhez és implementációjához."
keywords: 
author: andredm7
ms.author: andredm
manager: angrobe
ms.date: 03/13/2017
ms.topic: article
ms.prod: 
ms.service: microsoft-intune
ms.technology: 
ms.assetid: b9428769-4333-4778-b677-f23dea1f74da
ms.reviewer: jeffbu, cgerth
ms.suite: ems
ms.custom: intune-classic
translationtype: Human Translation
ms.sourcegitcommit: 6df87e20011f20b99b91d88e669c67bb97ad2277
ms.openlocfilehash: e21b088dbb7fdcef9996e2b970bb406cab5ee0aa
ms.lasthandoff: 03/13/2017


---

# <a name="develop-an-intune-support-plan"></a>Intune támogatási terv kidolgozása

[!INCLUDE[note for both-portals](../includes/note-for-both-portals.md)]

Az Intune támogatási terv segítségével hatékonyabban azonosíthatja és háríthatja el az Intune-nal kapcsolatos problémákat, és javíthatja a végfelhasználói élményt. Az Intune támogatási tervvel kapcsolatban az alábbi kérdéseket érdemes figyelembe venni:

-   Mely csoportoknak lesz a feladata Intune-támogatást nyújtani?

-   Ha a támogatási rendszer többszintű (például 1-3 szintes), milyen Intune-támogatási feladatokat kapnak az egyes szintek?

-   Milyen lesz az Intune-támogatás folyamata?

-   Hogyan valósulnak meg az Intune-támogatási képzések?

-   Mennyire vonható be a támogatási csoport az Intune üzembe helyezési folyamatának korai szakaszában?

Az alábbiakban mindegyik kérdést részletesen is megvizsgáljuk.

## <a name="which-teams-are-responsible-for-providing-support"></a>Mely csoportoknak lesz feladata támogatást nyújtani?

Egyes szervezetek többszintű támogatási rendszert használnak (1-3. szint). Például az 1. és a 2. szint a támogatási csoporthoz tartozhat, míg a 3. szint az MDM-csapat tagjait jelentheti, akiknek az Intune üzembe helyezése a feladata.

## <a name="what-is-the-support-process"></a>Milyen a támogatás folyamata?

A támogatás szokásosan az 1. szinttel kezdődik, ahová a felhasználók először fordulnak támogatási kéréseikkel. Ha az 1. szinten nem oldható meg a végfelhasználó problémája, akkor azt a 2. szintre irányítják, ahonnan szükség esetén a 3. szintre kerül tovább a probléma. Ezen kívül 4. szintnek lehet tekinteni a Microsoft által nyújtott támogatást.

-   További információk az [Intune-támogatásról](https://docs.microsoft.com/intune/troubleshoot/how-to-get-support-for-microsoft-intune).

A bevezetési fázis kezdetén a szervezet mindhárom szintet bevonhatja egy konferencia- vagy Skype-beszélgetés során. Az alábbi példa azt mutatja be, miképpen szervezhető meg egy vállalatnál az informatikai támogatás vagy segélyszolgálat munkafolyamata:

1.  A végfelhasználó regisztrálási problémával fordul az informatikai támogatás vagy segélyszolgálat 1. szintjéhez.

2.  Az informatikai támogatás vagy segélyszolgálat 1. szintje nem tudja megállapítani a hiba okát, és a problémát a 2. szintre küldi.

3.  Az informatikai támogatás vagy segélyszolgálat 2. szintje megvizsgálja a problémát, de nem talál megoldást, így a 3. szintre küldi azt, miközben további információkat nyújt a probléma kivizsgálásához.

4.  Az informatikai támogatás vagy segélyszolgálat 3. szintje további vizsgálatot folytat, megállapítja a probléma okát, és tájékoztatja a 2. és az 1. szintet a megoldásról.

5.  Az informatikai támogatás vagy segélyszolgálat 1. szintje kapcsolatba lép az ügyféllel, és megoldja a problémát.

Az ilyen megközelítés – különösen az Intune bevezetésének korai fázisában – számos előnnyel jár, például:

-   A technológiai tanulás és tudásszint-emelés elősegítése.

-   A problémák és megoldásaik gyors azonosítása.

-   Az általános felhasználói élmény javítása.

## <a name="how-you-plan-to-provide-intune-support-training"></a>Hogyan valósulnak meg az Intune-támogatási képzések?

Fontos, hogy az informatikai támogatás vagy segélyszolgálat tagjai az Intune-nal kapcsolatos megfelelő szintű, az adott támogatási szint követelményeinek és feladatainak megfelelő technikai képzést kapjanak. Egy megoldás lehet, ha a szervezetnél az MDM-csapat nyújt képzést a támogatási csapat vezetőinek (képzők képzése), és ezt követően a csapat vezetői nyújtanak képzést saját támogatási csoportjaiknak. A képzés általában 2-3 órás lehet, és tartalmazhat előadásokat és gyakorlatot is.

Alább bemutatunk egy példát egy Intune-támogatási képzés programtervére.

-   Az Intune-támogatási terv áttekintése

-   Az Intune áttekintése

-   Gyakori problémák elhárítása

-   Eszközök és források

-   Kérdések és válaszok

>[!TIP]
> A [További források](additional-resources.md) részben olyan műszaki forrásokat talál, amelyek hasznosak lehetnek a támogatási csapat számára a Microsoft Intune fejlesztésében.

## <a name="what-opportunities-are-there-to-involve-the-support-team-earlier"></a>Mennyire vonható be a támogatási csoport a korai fázisban?

A szervezet számára különösen is hasznos lehet bevonni az informatikai támogatás vagy segélyszolgálat tagjait az Intune üzembe helyezésének megtervezésébe és a próbaüzemi munkálatokba. Ez lehetőséget teremt a támogatási munkatársak számára, hogy megismerkedjenek ezzel a megoldással, és hogy értékes tapasztalatokat szerezzenek. Ahhoz is hozzájárul, hogy fel lehessen készíteni az informatikai támogatás vagy segélyszolgálat tagjait a teljes bevezetésre.

## <a name="next-section"></a>Következő szakasz

A következő szakasz útmutatást nyújt az [Intune tervezéséhez](section-7-create-an-intune-design.md).

