---
title: "Korábbi kiadások | Microsoft Intune"
description: 
keywords: 
author: barlanmsft
ms.author: barlan
manager: angrobe
ms.date: 12/05/2016
ms.topic: article
ms.prod: 
ms.service: microsoft-intune
ms.technology: 
ms.assetid: 45dad14a-d412-488d-bb1e-ad990ea503df
ROBOTS: noindex,nofollow
ms.suite: ems
translationtype: Human Translation
ms.sourcegitcommit: b4dab832da4490c3df045d2c627b231028c92b25
ms.openlocfilehash: 3de5e57589a24600301e54a3b60eecb5321ff838


---

# <a name="previous-intune-releases"></a>Az Intune korábbi kiadásai

Ez a lap az [Újdonságok a Microsoft Intune-ban](whats-new-in-microsoft-intune.md) című témakörben megjelent bejelentések archívuma.

[!INCLUDE[wit_nextref](../includes/whats-new-last-six-months.md)]

## <a name="may-2016"></a>2016. május
Mindezek a funkciók hibrid telepítések esetén is támogatottak (Intune-nal integrált Configuration Manager). Az új hibrid funkciókról további információért tekintse meg a [hibrid újdonságok](https://technet.microsoft.com/en-us/library/mt718155.aspx) oldalát.

### <a name="documentation"></a>Dokumentáció
A [docs.microsoft.com](https://docs.microsoft.com/en-us/intune) előzetes kiadása üdvözli Önt!
Ez a teljesen új, modern tartalomplatform azért jött létre, hogy Ön, ügyfelünk egyszerűbben megismerje és hatékonyabban használhassa az Intune-t.
Ha szeretne tájékozódni az összes új funkcióról, keresse fel az [Introducing docs.microsoft.com](https://docs.microsoft.com/teamblog/introducing-docs-microsoft-com/) (A docs.microsoft.com bemutatása) című weblapot.

### <a name="intune-service-health"></a>Az Intune szolgáltatás állapota
Az Intune-ra vonatkozó szolgáltatásállapot-adatok átkerültek a központi, a többi Microsoft-szolgáltatásról is információt nyújtó helyre. Ezt az információt mostantól az [Office 365 felügyeleti portál](https://portal.office.com/Admin/Default.aspx) **Szolgáltatás állapota** menüjében találja meg.
További információkat [ebben a blogban](https://blogs.technet.microsoft.com/microsoftintune/2016/04/28/intune-service-health-is-now-available-in-the-office-365-portal/) talál.

### <a name="app-management"></a>Alkalmazáskezelés
- **MAM SDK: PIN-kód hosszának konfigurálása.** A mobilalkalmazás-felügyeleti (MAM-) alkalmazásoknál az eszközök PIN-kódjához hasonlóan meghatározható lesz a PIN-kód hossza. Ebben az esetben a végfelhasználóknak meg kell felelniük a beállított új korlátozásoknak. A felhasználók számára kissé más képernyő jelenik meg a hosszabb PIN-kód beviteléhez. Részletekért lásd: [Az Android mobilalkalmazás-felügyeleti szabályzatának beállításai a Microsoft Intune-ban](/intune/deploy-use/android-mam-policy-settings) és [iOS mobilalkalmazás-felügyeleti szabályzat konfigurálása](/intune/deploy-use/ios-mam-policy-settings).

- **Skype Vállalati verzió Androidra és iOS-re.** Mostantól a Skype Vállalati verziót is beállíthatja [mobilalkalmazás-felügyeleti (MAM-) célként, regisztrálási szabályzatok nélkül](/intune/deploy-use/get-ready-to-configure-mobile-app-management-policies-with-microsoft-intune). A felhasználók bejelentkezését követően a rendszer érvénybe lépteti a MAM-szabályzatokat.

- **MAM-szabályzatokkal való felügyeletre alkalmas új alkalmazások.** Az androidos Microsoft Word, Excel és PowerPoint alkalmazáshoz mostantól az Intune-ban nem regisztrált eszközökön is MAM-szabályzatok társíthatók. A támogatott alkalmazások teljes listájának megtekintéséhez keresse fel a Microsoft Intune mobilalkalmazás-galériát a [Microsoft Intune alkalmazáspartnerek](https://www.microsoft.com/en-us/server-cloud/products/microsoft-intune/partners.aspx) oldalán.


### <a name="company-portal-updates"></a>A Vállalati portál újdonságai

#### <a name="android-company-portal-app"></a>Androidos Munkahelyi portál alkalmazás
- **Végfelhasználói bejelentési értesítések**: a végfelhasználók mostantól bejelentési értesítést kapnak az androidos Vállalati portál alkalmazástól, amikor regisztrálják eszközüket a Vállalati portálon, illetve, amikor eltávolítják eszközüket a portálról.

- **Változások a készülékregisztráció-kezelői fiókokban az androidos Munkahelyi portál alkalmazásban.** A jobb teljesítmény és méretezhetőség érdekében az Intune mostantól nem jeleníti meg az összes készülékregisztráció-kezelő (DEM-) eszközt az androidos Vállalati portál alkalmazás Saját eszközök panelén. Csak az alkalmazást futtató helyi eszköz fog megjelenni, és csak abban az esetben, ha azt korábban már regisztrálták a Vállalati portálon. A DEM-felhasználó a helyi eszközön elvégezheti a kapcsolódó műveleteket, de a további regisztrált eszközök távoli felügyeleti teendői csak az Intune felügyeleti konzolon hajthatók végre.

#### <a name="company-portal-website"></a>Munkahelyi portál webhely
- **Munkahelyi portál webhely: az eszközazonosító sáv több információt nyújt a végfelhasználók számára.** A végfelhasználók mostantól könnyebben azonosíthatják a választott eszközt a Vállalati portál webhelyen. Ha nem jól választottak, a kezdőlapi sávon a **Koppintson ide** hivatkozással kijelölhetik a megfelelő eszközt.

### <a name="service-deprecation"></a>Szolgáltatások érvénytelenítése
- **Intune Viewer-alkalmazások** Az új RMS-megosztó alkalmazás megjelenésével 2016 augusztusától kezdve megszüntetjük a következő Intune Viewer-alkalmazásokat:
    - Intune AV Viewer
    - Intune PDF Viewer
    - Intune Image Viewer Android-eszközökre a Google Play Áruházból

  Az Intune Viewer-alkalmazások használata helyett javasoljuk az új androidos Rights Management alkalmazás (RMS-megosztó alkalmazás) használatát, amelynek segítségével három különálló alkalmazás helyett elég egyetlen alkalmazást telepítenie a vállalati fájlok Android-eszközökön való biztonságos megtekintéséhez. További információk az RMS-megosztó alkalmazásról (a dokumentációra mutató hivatkozással).

- **Az értesítési szabályok egyéni csoportcélzási lehetősége megszűnik.**
Az Intune értesítési szabályai határozzák meg, hogy kinek küld értesítő e-mailt az Intune. Jelenleg úgy is beállíthatja az értesítési szabályokat, hogy a rendszer a létrehozott Intune-eszközcsoportokhoz tartozó eszközök összes felhasználójának elküldje az e-maileket. 2016. június 1-jétől fogva a felhasználó által létrehozott csoportok megcélzása nem lesz megvalósítható.

    Ma a következő lépések szükségesek ahhoz, hogy egy értesítési szabállyal egy Ön által létrehozott csoportot célozzon meg a Microsoft Intune felügyeleti konzoljában:

    A **Felügyelet** munkaterületen kattintson az **Értesítési szabályok** > **Új szabály létrehozása** elemre.

    Az Értesítési szabály létrehozása varázsló második lépésében válassza ki a szabály által megcélzott eszközcsoportokat. Ez az eszközcsoportok kiválasztására szolgáló lépés a jövőben nem lesz elérhető az Intune-konzolon.

    A módosítás előzetes ütemterve a következő:
    - 2016 júniusától az új bérlők számára nem fog megjelenni az Értesítési szabály létrehozása varázsló második lépése. A meglévő bérlőkre ekkor még nem lesz érvényes a változás.
    - 2016 augusztusától kezdve egyes meglévő bérlők számára sem fog megjelenni az eszközcsoportok kiválasztására szolgáló lépés a varázslóban.
    - 2016 októberétől kezdve terveink szerint már egyetlen bérlő számára sem fog megjelenni az eszközcsoportok kiválasztására szolgáló lépés a varázslóban.


- **Az iOS-es Vállalati portál alkalmazás támogatására vonatkozó módosítások**. Néhány hónapon belül meg fog jelenni egy frissítés az iOS-es Microsoft Intune Vállalati portál alkalmazáshoz, amely csak az iOS 8.0-s vagy újabb rendszerű eszközöket fogja támogatni. Az iOS 8.0-s verziójánál régebbi rendszerű új eszközöket ettől kezdve nem lehet majd regisztrálni. Az iOS 8.0-s verziójánál régebbi rendszerű, de korábban már regisztrált eszközök korlátozott ideig még felügyelhetők, és használhatják a Vállalati portál alkalmazást. A Vállalati portál alkalmazás legújabb verzióját azonban csak az iOS 8.0-s vagy újabb rendszerű eszközök fogják tudni elérni. Javasoljuk, hogy értesítse a felhasználókat, hogy az Intune új funkcióinak teljes körű kihasználása érdekében frissítsenek legalább iOS 8.0 rendszerre.  


## <a name="april-2016"></a>2016. április
Mindezeket a funkciókat a hibrid ügyfelek is támogatják (tehát az Intune-nal integrált Configuration Manager is).

### <a name="app-management"></a>Alkalmazáskezelés
- **A felhasználók mobilalkalmazás-felügyeleti megfelelősége.**
Már az Azure Active Directory- (AAD-) bérlőben szereplő bármely felhasználónál megtekintheti az alkalmazásfelügyeleti házirendek [állapotát](/intune/deploy-use/monitor-mobile-app-management-policies-with-Microsoft-Intune). Ez a következő teendőket foglalja magában:
   - Eszközök
   - Alkalmazások az eszközön

   Az állapot a következő értékeket veheti fel:

   **Beadva**: azt jelzi, hogy a házirend telepítve van a felhasználónál, az alkalmazást pedig használták munkahelyi környezetben, és sikeresen megkapta a házirendet.

    **Nincs beadva:** azt jelzi, hogy a házirend telepítve van a felhasználónál, de az alkalmazást egyszer sem használták a munkahelyi környezetben.


- **Az Outlook-névjegyek szinkronizálásának megakadályozása mobilalkalmazás-felügyelettel (Android).**
Új beállítás érhető el a [mobilalkalmazások eszközregisztráció nélküli felügyeletéhez](/intune/deploy-use/create-and-deploy-mobile-app-management-policies-with-microsoft-intune). Ezzel a beállítással megakadályozhatja, hogy az alkalmazás szinkronizálja a névjegyeket a natív címjegyzékbe az Android-eszközökön. Ha a beállítás engedélyezve van, a megcélzott alkalmazások nem menthetnek névjegyeket a natív címjegyzékbe. Ha a beállítás nincs engedélyezve, a megcélzott alkalmazások menthetik a névjegyeket a natív címjegyzékbe. Amikor [távolról törli egy eszköz vagy alkalmazás tartalmát](/intune/deploy-use/wipe-managed-company-app-data-with-Microsoft-Intune), a natív címjegyzék mentett összes névjegy törlődni fog. Ezt az új beállítást már az Android-eszközökön elérhető Outlook alkalmazás is támogatja.

### <a name="device-management"></a>Eszközkezelés
- **A céges eszközök telefonszámos azonosítása.** A „Céges” eszközként besorolt telefonokat a rendszer már a teljes telefonszámukkal azonosítja, például amikor jelentést készít a mobileszközkészletről. A BYOD-eszközök telefonszámai továbbra is **** karakterekkel maszkolva, csak az utolsó 4 számjegyükkel jelennek meg.


### <a name="company-portal-updates"></a>A Vállalati portál újdonságai
**Androidos Vállalati portál alkalmazás** Azok a felhasználók, akik nem regisztrálták az eszközüket az Intune-ban, és akiknél nincs telepítve a megfelelő tanúsítvány, nem jelentkezhetnek be az androidos Vállalati portál alkalmazásba. Náluk a következő üzenet jelenik meg: „Nem tud bejelentkezni, mert az eszközön hiányzik egy szükséges tanúsítvány.” Az üzenettel együtt megjelenő „Útmutató a probléma megoldásához” hivatkozással a felhasználó megtekintheti a tanúsítvány telepítési lépéseit. A probléma megoldásának lépéseit [Az eszközhöz hiányzik egy szükséges tanúsítvány](https://technet.microsoft.com/library/mt502762.aspx#BKMK_andr_cert_missing) című cikkben találhatja.

**iOS Vállalati portál alkalmazás**A kezdőképernyőn szereplő tartalmak, például a felsorolt alkalmazások, eszközök és az informatikusok elérhetőségi adatai már lefelé húzással is frissíthetők. A lehúzásos frissítési művelet a megfelelőséggel és házirenddel kapcsolatos adatokat nem ellenőrzi – ez az aktuális eszköz csempéjének kijelölésével és a **Szinkronizálás** gombbal végezhető el.

**Windows 10 Mobile és Windows Phone 8.1 Vállalati portál alkalmazás** A végfelhasználó számára az üzleti alkalmazások telepítésekor egy továbbfejlesztett környezet jelenik meg. Ha az alkalmazás telepítése hosszú ideig tart, a felhasználók manuálisan szinkronizálhatják az eszközt a szinkronizálási folyamat kényszerített folytatásához. A végfelhasználói lépések az [Eszköz manuális szinkronizálása a lassú alkalmazástelepítések felgyorsítása érdekében](https://technet.microsoft.com/library/mt427782.aspx#BKMK_win10m_wp81_sync_manually) című cikkben találhatók.

**Vállalati portál webhelye** A Windows 10 Mobile- és a Windows Phone 8.1 -felhasználók az üzleti alkalmazások telepítésekor a következő új állapotokat láthatják, amelyek több részlettel szolgálnak számukra a telepítés előrehaladásáról:

* **Várakozás az eszköz szinkronizálására** – A felhasználó a „Telepítés” gombra kattintott, az eszköz pedig most megpróbál szinkronizálni az Intune-infrastruktúrával. A szinkronizálás szükséges a telepítés folytatásához. A „Várakozás az eszköz szinkronizálására” üzenet egyben hivatkozás is, amellyel a felhasználó megtekinthet egy [útmutatást](https://technet.microsoft.com/library/mt590895.aspx#BKMK_iwp_sync_manually) arról, hogyan szinkronizálhatja manuálisan az eszközét az Intune-nal, ha a szinkronizálási folyamat túl sokáig tart vagy elakad.
* **Letöltés** – A felhasználó letöltési kérelme feldolgozás alatt áll, az eszközön pedig folyamatban van az alkalmazás letöltése és telepítése.

A fenti állapotok megjelenése előtt a felhasználónál zavart okozhatott, ha egy alkalmazás telepítése hosszú ideig tartott, ugyanis csak a „Telepítés” állapotot láthatta, amely akár órákig is a képernyőn maradhatott. Az új állapotok bevezetésével a felhasználó a támogatási szolgálat felkeresése helyett a „Várakozás az eszköz szinkronizálására” hivatkozásra kattinthat, és az útmutatást követve folytatásra kényszerítheti a szinkronizálási folyamatot.

>[!div class="step-by-step"]

>[&larr; **Az Intune újdonságai**](whats-new-in-microsoft-intune.md)    



<!--HONumber=Dec16_HO1-->


