---
title: "Riasztások kezelése | Microsoft Intune"
description: "Az Intune Riasztások munkaterületével felmérheti a szervezetben lévő eszközök általános állapotát."
keywords: 
author: Nbigman
manager: angrobe
ms.date: 07/21/2016
ms.topic: article
ms.prod: 
ms.service: microsoft-intune
ms.technology: 
ms.assetid: 74dc4ce4-21da-4f40-a07f-3eea34561eee
ROBOTS: NOINDEX,NOFOLLOW
ms.reviewer: pbala
ms.suite: ems
translationtype: Human Translation
ms.sourcegitcommit: ed8b7e42bd7c6f3839cc93cc3efcdd3241e88e2a
ms.openlocfilehash: f254c1a486305e54305392b9688c563b8be93237


---

# Riasztások kezelése a Microsoft Intune-ban
Az Intune felügyeleti konzol **Riasztások** munkaterületével felmérheti a szervezetben lévő eszközök általános állapotát, és azonosíthatja a problémákat.

## Aktív riasztások megtekintése

Lásd az aktív riasztásokkal kapcsolatos információkat és összefoglaló adatokat.

#### Aktív riasztások megtekintése

Az Intune felügyeleti konzolon kövesse az alábbi lépéssorozatok valamelyikét:

-  **A riasztások általános információinak megjelenítéséhez**, a három legfőbb riasztást és az aktív riasztások számát is beleértve, válassza a **Rendszer – áttekintés** lehetőséget. A riasztásokban található hivatkozások kiválasztásával részletesebb információkat kaphat.

-  **A riasztások összefoglaló adatainak megjelenítéséhez** válassza ki a **Riasztások** > **Áttekintés** lehetőséget. A **Riasztások – áttekintés** lapon a **Riasztások típus szerint** terület tartalmazza a riasztások összefoglaló adatait. Először a kritikus riasztások jelennek meg. A riasztásokban található hivatkozások kiválasztásával részletesebb információkat kaphat.

        > [!NOTE]
        > In some cases, an alert type might appear more than once in the **Alerts Type Summary** list.
        >
        > For example, two instances of the Logical Free Disk Space alert type might be listed:
        >
        > -   3 Logical Free Disk Space
        > -   2 Logical Free Disk Space
        >
        > This occurs when the same alert type is generated for different devices that run different operating systems. In the example, the 3 Logical Free Disk Space alert type might have been generated by a computer that runs Windows 7. The 2 Logical Free Disk Space alert type might have been generated by a computer that runs Windows Vista.

-   **Az összes aktív riasztás megjelenítéséhez** válassza a **Riasztások** > **Minden riasztás** lehetőséget. A **Riasztások** lapon található az összes aktív riasztás listája. A lapon az alábbi oszlopok jelennek meg:

    -   **Név**. Annak a riasztástípusnak a neve, amely a riasztást előidézte.

    -   **Forrás**. Ebben az oszlopban található a hivatkozás a riasztás forrására. Ha a riasztási típus megjelenítési küszöbértéke az **Összes megjelenítése** értékre van állítva, akkor ez a hivatkozás egyetlen eszközt jelenít meg. Ha a riasztási típus megjelenítési küszöbértéke egy adott értékre van állítva, akkor a hivatkozás a riasztásban érintett összes eszköz listáját megjeleníti.

    -   **Legutóbbi frissítés**. A riasztás utolsó módosításának idejét jelzi. Ha egy riasztás le van zárva, akkor a lezárás időpontja jelenik meg.

    -   **Súlyosság**. Ebben az oszlopban a riasztás súlyossága jelenik meg.

## Hirdetőtábla-riasztások megtekintése
A hirdetőtábla-riasztások fontos szolgáltatási közleményeket nyújtanak. Ilyenek lehetnek például hamarosan lezajló szolgáltatásfrissítések, tervezett karbantartások vagy szolgáltatáskimaradások.

#### Hirdetőtábla-riasztások megtekintése és kezelése

1.  Az Intune felügyeleti konzolon válassza a **Rendszer – áttekintés** lehetőséget.

2.  Ha vannak fontos szolgáltatási közlemények, akkor azok az **Üzenőfal** területen láthatók.

3.  Ha egy üzenőfal-riasztást szeretne CSV- vagy HTML-fájlba exportálni, az Intune felügyeleti konzolon válassza a **Riasztások** > **Minden riasztás** >    **Megjegyzések** lehetőséget. Jelöljön ki egy értesítést, válassza a **Lista exportálása** ikont, majd kövesse a megjelenő utasításokat.

## Az Intune rendszerállapotának áttekintése
A **Rendszer – áttekintés** munkaterületen áttekintheti az Endpoint Protection, a frissítések, az ügynökök, a házirendek és a szoftverkategóriák **rendszerállapotának** adatait. Ezekkel az információkkal felmérheti a problémákat, és kiválaszthatja azokat, amelyek azonnali figyelmet igényelnek. A rendszer üzemkimaradása esetén generált hibaüzenetek hivatkozásai a **Szolgáltatás állapota** összesítőlapra mutatnak. A **Szolgáltatás állapota** összesítés részletesebb információt nyújt az egyes helyeken fellépő problémákról, és megjeleníti az állapotösszesítés utolsó frissítésének időpontját is.

#### Az előfizetés állapotának megtekintése

1.  Az Intune felügyeleti konzolon válassza a **Rendszer – áttekintés** lehetőséget.

2.  A **Rendszer állapota** területen láthatja a Microsoft Intune különféle összetevőinek állapotát.

  A megjelenített elemek többsége hivatkozással is rendelkezik, így további kapcsolódó információkat is elérhet. Például az **Endpoint Protection** alatt a példányok számát kiválasztva megjelenítheti az **Endpoint Protection** munkaterületet, rajta az észlelt kártevők listájával. Az eszközök számát kiválasztva megjelenítheti a **Csoportok** munkaterületet, rajta azoknak az eszközöknek a listájával, amelyeken kártevőt észlelt a rendszer.

## Riasztások bezárása és újraaktiválása
Az Intune-riasztások addig maradnak aktívak, amíg az alábbiak egyike meg nem történik:

-   A riasztást generáló probléma megoldódik.

-   A riasztást valaki manuálisan lezárja.

-   5 nap eltelik a riasztás generálása után. A riasztás 45 nap után lejár, és automatikusan lezáródik.

A lezártnak jelölt riasztásokat a rendszer 90 nap után véglegesen törli.

#### Riasztás lezárása manuálisan

Az Intune felügyeleti konzolon kövesse az alábbi lépéssorozatok valamelyikét:

- **Egy riasztásnak a Riasztások listából való lezárásához** válassza a **Riasztások** > **Minden riasztás** elemet. Jelölje ki a kívánt riasztást, majd válassza a **Riasztás bezárása** lehetőséget.

- **Egy adott eszközhöz tartozó riasztás lezárásához** válassza a **Csoportok** > **Minden eszköz** lehetőséget. Jelöljön ki egy eszközt, majd válassza a **Tulajdonságok megjelenítése** lehetőséget. Ezután a **Riasztások** lapon jelölje ki a kívánt riasztást, majd válassza a **Riasztás bezárása** lehetőséget.

- **Üzenőfal-riasztás lezárásához** válassza a **Rendszer – áttekintés** lehetőséget. Válassza ki az üzenőfal-riasztás melletti **X** gombot.

#### Lezárt riasztások megtekintése és újraaktiválása

1.  Az Intune felügyeleti konzolon válassza a **Riasztások** > **Minden riasztás** lehetőséget.

2.  A **Szűrők** listában válassza a **Lezárva** lehetőséget.

    Ekkor megjelennek a riasztások nevei és más adatai a felügyeleti lista ablaktábláján. A kijelölt riasztás részletes adatait az előnézeti ablaktáblában láthatja.

3.  A kijelölt riasztás újraaktiválásához válassza a **Riasztás újraaktiválása** lehetőséget.

### További információ
[Értesítések a Microsoft Intune riasztásaival](../deploy-use/get-notified-by-alerts.md)



<!--HONumber=Aug16_HO3-->


