---
title: "Az adatok védelme távoli törléssel | Microsoft Intune"
description: 
keywords: 
author: NathBarn
manager: jeffgilb
ms.date: 04/28/2016
ms.topic: article
ms.prod: 
ms.service: microsoft-intune
ms.technology: 
ms.assetid: 8519e411-3d48-44eb-9b41-3e4fd6a93112
ms.reviewer: jeffgilb
ms.suite: ems
translationtype: Human Translation
ms.sourcegitcommit: 06f144693fe4e535b2ed423c95f5431e391f316f
ms.openlocfilehash: 077f35afc5084b0381fd330236e45d62e1242484


---

# Adatok védelme teljes vagy szelektív törléssel a Microsoft Intune használatával
Az eszközökhöz hasonlóan a számítógépekre és mobileszközökre telepített, már felesleges alkalmazások [használatból való kivonása](retire-apps-using-microsoft-intune.md) is hasznos vagy szükséges lehet. Az is előfordulhat, hogy célszerű lenne vállalati adatokat eltávolítani az eszközről. Az Intune ehhez szelektív törlési és teljes törlési funkciókat kínál. A mobileszközök bizalmas vállalati adatokat tárolhatnak, és számos vállalati erőforráshoz nyújtanak hozzáférést. Az Intune segítségével az adatok védelme érdekében távoli törlési parancsot adhat ki az elveszett vagy ellopott eszközök törléséhez. Továbbá a felhasználók kiadhatnak egy távoli törlési parancsot az Intune felületéről az Intune-ban regisztrált saját tulajdonú eszközökre.

  > [!NOTE]
  > Ez a témakör kizárólag az Intune által felügyelt eszközök tartalmának törlését ismerteti Lehetősége van az [Azure Betekintő portál](https://portal.azure.com) használatával is [törölni a vállalati adatokat az alkalmazásokból](wipe-managed-company-app-data-with-microsoft-intune.md).

## Teljes törlés


A **Teljes törlés** visszaállítja az eszközt a gyári beállításokra, és eltávolít minden vállalati is felhasználói adatot és beállítást. Az eszközt a rendszer eltávolítja az Intune-ból. A teljes törlés akkor hasznos, ha szeretne alaphelyzetbe állítani egy adott eszközt, mielőtt új felhasználónak adná, illetve abban az esetben, ha az eszközt elveszítették vagy ellopták.  **A teljes törlést óvatosan használja – az eszközről eltávolított adatok nem állíthatók vissza**.

> [!Warning]
> A 4 GB-nál kevesebb RAM-mal rendelkező, Windows 10 RTM rendszerű eszközök (azaz a Windows 10 rendszer 1511-es verziójánál korábbi eszközök) a törlés után használhatatlanná válhatnak. Ha egy Windows 10 rendszerű eszköz nem válaszol, az eszközt egy USB-meghajtóval vagy valamilyen hasonló megoldással lehet elindítani.

## Szelektív törlés

A **szelektív törlés** a vállalati adatokat, többek között a mobilalkalmazás-felügyeleti (MAM-) adatokat (adott esetben), a beállításokat és az e-mail profilokat távolítja el az eszközről. Szelektív törlés esetén a felhasználó személyes adatai az eszközön maradnak. Az eszközt a rendszer eltávolítja az Intune-ból. Az alábbi táblázatok ismertetik, hogy az egyes platformokon milyen adatokat töröl a rendszer, és hogy az eszközön maradó adatokra milyen hatással van a szelektív törlés.

**iOS**

|Adattípus|iOS|
|-------------|-------|
|Vállalati alkalmazások és az Intune által telepített egyéb vonatkozó adatok.|Törlődnek az alkalmazások. Törlődnek a vállalati alkalmazásadatok.<br /><br />Törlődnek a mobilalkalmazás-felügyeletet használó Microsoft-alkalmazások adatai. Az alkalmazások nem törlődnek.|
|Beállítások|Az Intune-házirend által beállított konfigurációk érvényüket vesztik, és a felhasználók megváltoztathatják a beállításokat.|
|Wi-Fi és VPN profilbeállításai|Eltávolítva|
|Tanúsítvány profilbeállításai|A tanúsítványok törlődnek és visszavonódnak.|
|Felügyeleti ügynök|Törlődik a felügyeleti profil.|
|E-mail|Törlődnek az Intune által telepített levelezési profilok és az eszközön gyorsítótárazott e-mailek.|
|Azure Active Directory (AAD) elhagyása|Törlődik az AAD-rekord|
|Névjegyek | Az alkalmazásból a natív címjegyzékbe közvetlenül szinkronizált névjegyeket a rendszer eltávolítja.  A natív címjegyzékből egy másik külső forrásba szinkronizált névjegyek nem törölhetők. <br /> <br />Jelenleg csak az Outlook alkalmazás használata támogatott.

**Android**

|Adattípus|Android|Androidra fejlesztett Samsung KNOX|
|-------------|-----------|------------------------|
|Webhivatkozások|Eltávolítva.|Eltávolítva|
|Nem felügyelt Google Play-alkalmazások|Az alkalmazások és az adatok telepítve maradnak.|Az alkalmazások és az adatok telepítve maradnak.|
|Nem felügyelt üzletági alkalmazások|Az alkalmazások és az adatok telepítve maradnak.|Az alkalmazások el lesznek távolítva, és emiatt az alkalmazás helyi adatai is törlődnek. Az alkalmazáson kívüli (SD-kártyán tárolt stb.) adatokat a rendszer nem távolítja el.|
|Felügyelt Google Play-alkalmazások|Az alkalmazásadatok törlődnek. Az alkalmazás nem lesz eltávolítva. Az alkalmazáson kívül (pl. SD-kártyán stb.) a MAM-titkosítás által védett adatok titkosítva és használhatatlan állapotban maradnak, de a rendszer nem távolítja el azokat.|Az alkalmazásadatok törlődnek. Az alkalmazás nem lesz eltávolítva. Az alkalmazáson kívül (pl. SD-kártyán stb.) a MAM titkosítás által védett adatok titkosítva maradnak, de a rendszer nem távolítja el azokat.|
|Felügyelt üzletági alkalmazások|Az alkalmazásadatok törlődnek. Az alkalmazás nem lesz eltávolítva. Az alkalmazáson kívül (pl. SD-kártyán stb.) a MAM-titkosítás által védett adatok titkosítva és használhatatlan állapotban maradnak, de a rendszer nem távolítja el azokat.|Az alkalmazásadatok törlődnek. Az alkalmazás nem lesz eltávolítva. Az alkalmazáson kívül (pl. SD-kártyán stb.) a MAM-titkosítás által védett adatok titkosítva és használhatatlan állapotban maradnak, de a rendszer nem távolítja el azokat.|
|Beállítások|Az Intune-házirend által beállított konfigurációk érvényüket vesztik, és a felhasználók megváltoztathatják a beállításokat.|Az Intune-házirend által beállított konfigurációk érvényüket vesztik, és a felhasználók megváltoztathatják a beállításokat.|
|Wi-Fi és VPN profilbeállításai|Eltávolítva|Eltávolítva|
|Tanúsítvány profilbeállításai|A tanúsítványok visszavonódnak, de nem törlődnek.|A tanúsítványok törlődnek és visszavonódnak.|
|Felügyeleti ügynök|Visszavonódik az eszköz-rendszergazdai jogosultság.|Visszavonódik az eszköz-rendszergazdai jogosultság.|
|E-mail|Törlődnek az androidos Microsoft Outlook alkalmazás által fogadott e-mailek.|Törlődnek az Intune által telepített levelezési profilok és az eszközön gyorsítótárazott e-mailek.|
|Azure Active Directory (AAD) elhagyása|Törlődik az AAD-rekord|Törlődik az AAD-rekord|
|Névjegyek | Az alkalmazásból a natív címjegyzékbe közvetlenül szinkronizált névjegyeket a rendszer eltávolítja.  A natív címjegyzékből egy másik külső forrásba szinkronizált névjegyek nem törölhetők. <br /> <br />Jelenleg csak az Outlook alkalmazás használata támogatott.|Az alkalmazásból a natív címjegyzékbe közvetlenül szinkronizált névjegyeket a rendszer eltávolítja.  A natív címjegyzékből egy másik külső forrásba szinkronizált névjegyek nem törölhetők. <br /> <br />Jelenleg csak az Outlook alkalmazás használata támogatott.

**Windows**

|Adattípus|Windows 8.1 (MDM) és Windows RT 8.1|Windows RT|Windows Phone 8 és Windows Phone 8.1|Windows 10|
|-------------|----------------------------------------------------------------|--------------|-----------------------------------------|--------|
|Vállalati alkalmazások és az Intune által telepített egyéb vonatkozó adatok.|A titkosított fájlrendszerrel (EFS) védett fájlok kulcsát a rendszer visszavonja, és a felhasználó nem fogja tudni megnyitni őket.|Nem törlődnek a vállalati alkalmazások.|Törlődnek az eredetileg a vállalati portálon keresztül telepített alkalmazások. Törlődnek a vállalati alkalmazásadatok.|Az alkalmazások és a közvetlen telepítési kulcsok el lesznek távolítva.|
|Beállítások|Az Intune-házirend által beállított konfigurációk érvényüket vesztik, és a felhasználók megváltoztathatják a beállításokat.|Az Intune-házirend által beállított konfigurációk érvényüket vesztik, és a felhasználók megváltoztathatják a beállításokat.|Az Intune-házirend által beállított konfigurációk érvényüket vesztik, és a felhasználók megváltoztathatják a beállításokat.|Az Intune-házirend által beállított konfigurációk érvényüket vesztik, és a felhasználók megváltoztathatják a beállításokat.|
|Wi-Fi és VPN profilbeállításai|Eltávolítva|Eltávolítva|Nem támogatott|Eltávolítva|
|Tanúsítvány profilbeállításai|A tanúsítványok törlődnek és visszavonódnak.|A tanúsítványok törlődnek és visszavonódnak.|Nem támogatott|A tanúsítványok törlődnek és visszavonódnak.|
|E-mail|Törlődnek az EFS által védett e-mailek, ideértve a Windows Posta alkalmazásban tárolt leveleket és mellékleteket.|Nem támogatott|Törlődnek az Intune által telepített levelezési profilok és az eszközön gyorsítótárazott e-mailek.|Törlődnek az EFS által védett e-mailek, ideértve a Windows Posta alkalmazásban tárolt leveleket és mellékleteket. A rendszer eltávolítja az Intune által telepített e-mail-fiókokat.|
|Azure Active Directory (AAD) elhagyása|Nem|Nem|Törlődik az AAD-rekord|Nem alkalmazható. A Windows 10 nem támogatja az Azure Active Directoryhoz csatlakoztatott eszközök szelektív törlését.|

### Eszköz tartalmának távoli törlése az Intune felügyeleti konzoljáról

1.  Válassza ki a törlendő eszközöket. Az eszközök felhasználónként vagy eszközönként választhatók ki.

    -   **Felhasználó szerint:**

        1.  Az [Intune felügyeleti konzolján](https://manage.microsoft.com/) kattintson a **Csoportok** &gt; **Minden felhasználó** elemre.

        2.  Kattintson annak a felhasználónak a nevére, akinek a mobileszközét törölni szeretné. Kattintson a **Tulajdonságok megtekintése** elemre.

        3.  A felhasználó **Tulajdonságok** lapján kattintson az **Eszközök** elemre, majd a törölni kívánt mobileszköz nevére. Ha a kattintás közben a Ctrl billentyűt lenyomva tartja, több eszközt is kijelölhet.

    -   **Eszköz szerint:**

        1.  Az [Intune felügyeleti konzolján](https://manage.microsoft.com/) válassza a **Csoportok** &gt; **Minden mobileszköz** lehetőséget.

      ![Kivonási vagy törlési művelet indítása](../media/dev-sa-wipe.png)

        2.  Kattintson az **Eszközök** elemre, majd a törölni kívánt mobileszköz nevére. Ha a kattintás közben a Ctrl billentyűt lenyomva tartja, több eszközt is kijelölhet.

2.  Válassza a **Kivonás/Összes adat törlése** lehetőséget.

3.  Ekkor a rendszer kérni fogja az eszköz kivonásának megerősítését.

    -   Ha **szelektív törlést** szeretne végrehajtani, amely csak a vállalati alkalmazásokat és adatokat távolítja el, kattintson az **Igen** gombra.

    -   Minden alkalmazást és adatot törlő és az eszközt a gyári alapértelmezett beállításokra visszaállító **Teljes törlés** végrehajtásához válassza az **Adatok törlése az eszközről annak kivonása előtt** lehetőséget. Ez a művelet minden platformra érvényes, kivéve a Windows 8.1-et. **A teljes törlési funkcióval törölt adatok nem állíthatók vissza**.

A törlés összes eszköztípusra való terjesztése kevesebb mint 15 percet vesz igénybe.

## Titkosítási fájlrendszer (EFS) által védett tartalom törlése
A Windows 8.1 és a Windows RT 8.1 rendszer támogatja az EFS által védett tartalom szelektív törlését. Az EFS által védett tartalom szelektív törlése az alábbiak szerint működik:

-   A szelektív törlés során csak azok az EFS által védett alkalmazások és adatok törlődnek, amelyek az Intune-fiókkal megegyező internetes tartományba tartoznak. További információ: [Eszközadatok törlése a Windows szelektív törlési funkciójával](http://technet.microsoft.com/library/dn486874.aspx).

-   Ha az EFS-hez társított tartomány bármilyen módon megváltozik, akár 48 órára is szükség lehet ahhoz, hogy az új tartományt használó alkalmazások és adatok szelektív törlése lehetséges legyen.

-   A rendszer az Intune-ban regisztrált valamennyi tartományt törli.

Szelektív törléssel jelenleg a következő EFS által védett adatok és alkalmazások törölhetők:

-   A Posta alkalmazás a Windowsban

-   Munkahelyi mappák

-   Az EFS által titkosított fájlok és mappák. További információ: [Gyakorlati tanácsok a titkosított fájlrendszerhez](http://support.microsoft.com/kb/223316).

-   Ha a szervezet Active Directoryt használ identitáskezelőként, akkor ahhoz, hogy az EFS által védett adatok szelektív törlése megfelelően működjön, szinkronizálnia kell az adatokat az AAD-be a Címtár-szinkronizálás (DirSync) eszközzel.  A DirSyncrőlaz Azure Active Directory dokumentációjának következő cikkében találhat további információt: [Címtár-szinkronizálási forgatókönyv](http://technet.microsoft.com/library/dn441212.aspx).

## A kivonási és törlési műveletek figyelése
A kivont és törölt eszközök, valamint a műveletet végző felhasználók listáját tartalmazó jelentés megtekintése:

1.  Az [Intune felügyeleti konzoljában](https://manage.microsoft.com/) kattintson a **Jelentések** &gt; **Korábbi eszközökről készült jelentések** elemre.

2.  Adja meg a jelentés kezdő- és záródátumát, majd kattintson a **Jelentés megtekintése** elemre.


### További információ
[Eszközök kivonása](retire-devices-from-microsoft-intune-management.md)

[Windows szelektív törlés az eszközadatok felügyeletéhez](http://technet.microsoft.com/library/dn486874.aspx)



<!--HONumber=Jul16_HO3-->


