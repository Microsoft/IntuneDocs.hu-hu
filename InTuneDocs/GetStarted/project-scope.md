---
title: "A projekt hatóköre | Microsoft Intune"
description: 
keywords: 
author: Nbigman
manager: jeffgilb
ms.date: 04/28/2016
ms.topic: article
ms.prod: 
ms.service: microsoft-intune
ms.technology: 
ms.assetid: 71488dad-2f78-478c-a505-5cb9410eec07
ms.reviewer: tscott
ms.suite: ems
translationtype: Human Translation
ms.sourcegitcommit: 9218b1f58032c07eddf84f04a667e2c56b5463ed
ms.openlocfilehash: cf9b8bf9a07e4d5a29637fe52a0bfb6e0191478e


---

# A projekt hatóköre
A projekt hatókörének tervezési fázisában fel kell vázolnia a célokat, az ütemtervet és a sikerkritériumokat, meg kell határoznia a kulcsfontosságú szervezeti készültségi tényezőket, össze kell állítania a projektcsapatát, és el kell kezdenie az előkészületeket a Microsoft Intune sikeres bevezetésében és a kiváló felhasználói élmény biztosításában szerepet játszó összes fázisban.
Fordítson elegendő időt és munkát annak meghatározására, hogy mit tekint sikernek hosszú távon, és úgy dolgozza ki a tervet, hogy a megfelelő lépésekkel elérhesse ezt a kitűzött célt. Bár menet közben mindig van lehetőség a finomhangolásra, az alapvető technikai telepítéshez szorosan igazodó átfogó készültségi terv elkészítése kulcsfontosságú tényező az általános sikerességhez.

## Miért fontos ez?
Az új technológiák bevezetésekor gyakran a változáskezelés jelenti a legnagyobb akadályt. A pozitív változások életbe léptetéséhez gondos tervezés szükséges a felhasználók várható első élményeivel kapcsolatos tájékoztatástól kezdve a teljes átállási folyamat során. A kihasználtság jelenti a kulcsot a befektetés teljes hatásának megvalósításához, és a felhasználók jelentik a kulcsot a sikeres kihasználtság eléréséhez.
A projekt hatókörének és bevezetésének meghatározásához kezdje az alábbi feltáró kérdések áttekintésével.

## Feltáró kérdések
Vitassa meg ezeket a kérdéseket a projektcsapattal, hogy felvázolhassa a projekt részleteit, felderíthesse az esetleges kockázatokat és a meghatározhassa a teendőket.

-   Melyek azok az alapvető indokok, amelyek miatt az Intune bevezetése mellett döntött a szervezet?

-   Mi a telepítés hatóköre (felhasználók száma, eszközök száma)?
-   Hogyan alakul a bevezetés végrehajtásának ütemterve?

-   Mik a legfontosabb célok a sikeres bevezetéshez, és hogyan lehet mérni a sikerességet?

-   Melyek az alapvető felhasználói csoportok, és hogyan fogja besorolni a felhasználókat ezekbe a csoportokba (eszközplatform, régió, munkaterhelés, részleg vagy egyéb szempont szerint)?

-   Meg tud jelölni olyan felhasználókat vagy csoportokat, akik korai átállók vagy fontos véleményformálók lehetnek a bevezetés támogatásához?

-   Mekkora változást jelent ez a szervezeti és a felhasználói közösségek számára?

-   Mik a változáshoz kapcsolódó várt előnyök és problémás pontok?

-   Létezik-e valamilyen gátló tényező vagy kihívás, amelyet figyelembe kell venni?

-   Kik lesznek a bevezetésért felelős projektcsapat alaptagjai?

-   Ki a projekt vezető támogatója, és ki irányítja az üzenetek közvetítését?

## A fókuszterületek céljai
Ebben a szakaszban áttekintés kap a bevezetés adott fázisához tartozó fókuszterületi tevékenységekről.

### Tervezés

A hatókör fázisában elsősorban a tervezéssel és az előkészítéssel kell foglalkoznia. A projekt hatókörének meghatározásakor vegye figyelembe a technológiai és a szervezeti kérdéseket is, valamint azt is, hogyan dolgoznak jelenleg a felhasználók, és milyen változtatásokra van szükség ezen a téren. Kezdje az „összkép” felrajzolásával gondolatban, majd tűzze ki a következő fázisok kisebb céljait a folytatáshoz.


 > [!NOTE]
 > 
 > Az alábbi sablonok segíthetnek a projekt hatókörének kialakításában:
 > > - [Intune VAGY Intune-nal bővített Configuration Manager döntési sablon](https://gallery.technet.microsoft.com/Intune-or-Intune-with-900e8a78)
 > - [Tervezősablon mobilalkalmazásokhoz](https://gallery.technet.microsoft.com/Mobile-app-planning-18689d59)
>- [Tervezősablon általános eszközkezeléshez](https://gallery.technet.microsoft.com/General-device-management-334c3792)

### Ügyfélszolgálat
A segélyszolgálatnak jól felkészültnek kell lennie ahhoz, hogy az információkkal dolgozó munkatársak számára előnyöket és hatékonyságnövekedést hozzon az Intune. A projekt hatókörének meghatározásakor gondolja át, hogyan vesz részt a segélyszolgálat az egyes fázisokban, milyen erőforrásokra lesz szüksége a végrehajtáshoz, és gondoskodjon arról, hogy a segélyszolgálat készen álljon a végfelhasználók támogatására.

### Tájékoztatás
A változások érvényesítéséhez és a tartós megvalósításhoz elengedhetetlen egy pontosan körülírt tájékoztató kampány. A projekt hatókörének meghatározásakor vegye figyelembe a célközönséget minden fázisban, és fontolja meg, milyen üzenetre van szükség. Kezdje azzal, hogy meghatározza a marketinges és a kommunikációs csapatok erőforrásait, valamint minden lehetséges költségvetést, amelyre a terv megvalósításához szüksége lehet.

### Képzés
A hosszú távú használat és megvalósítás lényeges alkotóeleme a végfelhasználók magabiztosságának megerősítése az új megoldások használata során. A tájékoztatáshoz hasonlóan a bevezetés egyes fázisaihoz tartozó képzési igények ismerete segíti a sikeres végrehajtást és átállást a végfelhasználóknál.

### Üzemeltetés
Itt az idő a hosszú távú terv kidolgozására. A műveleti terv hatókörének meghatározásához tudnia kell, hogyan fogja kezelni és támogatni a technikai szempontokat és a felhasználók tájékoztatásának szempontjait, és hogyan fogja biztosítani ezek naprakész állapotát, valamint a céljainak elérését.

## Ellenőrzőlista a kezdéshez
Az alábbi lista tartalmazza **A projekt hatóköre** fázissal való munka elkezdésének lépéseit.

-   Dolgozzon ki egyértelműen meghatározott célokat, sikerességi feltételeket és ütemtervet, és vegye számításba az esetleges kockázatokat vagy gátló tényezőket.

-   Állítson össze egy bevezetéstervező csapatot, amely az alapvető fókuszterületekre – technika, változáskezelés, felhasználói élmény, műveletek – összpontosít minden fázisban.

-   Az ütemterv és az elsődleges üzenetközvetítés kidolgozásakor vegye figyelembe a fontos érintettek, valamint a felhasználók igényeit.

-   Határozza meg az összes olyan szempontot, kockázatot és megoldást, amely hatással lehet a projektre.

-   Véglegesítse a projekttervet.

-   Hagyassa jóvá a tervet a kulcsfontosságú érintettekkel.

## Gyakori problémák
Az alábbiakban áttekinthet néhány problémát, amely felmerülhet **A projekt hatóköre** fázisban.

-   **Probléma:** A szervezet készültsége és a felhasználói élmény utólag lett figyelembe véve vagy nem lett figyelembe véve a projekt hatókörének kiindulási meghatározásakor. A szervezet a „telepítsük, és a felhasználók majd átállnak” megközelítést alkalmaz, ami alacsony kihasználtságot és átállást eredményez.

    **Megoldás:** A bevezetés és a megvalósítás tervezését már az első napon kezdje el, párhuzamosan a telepítés technikai műveleteivel.

-   **Probléma:** Az egyértelműen meghatározott célok és sikerkritériumok hiánya miatt nincsenek kézzel fogható eredmények, a problémákat pedig reaktívan kezelik.

    **Megoldás:** A célokat és a kritériumokat már a projekthatókör meghatározásának korai szakaszában definiálja, és ezeket az adatpontokat vegye alapul a bevezetés további fázisainak tervezéséhez. A célokat úgy tűzze ki, hogy konkrétak, mérhetők, teljesíthetők, reálisak és időszerűek legyenek, és tervezzen be felmérési pontokat is mindegyik fázisban, amelyek segítségével megállapíthatja, hol tart a cél és egyúttal a bevezetési projekt megvalósításában.

-   **Probléma:** A szervezet érdeklődősét felkeltő és világos felkínált érték megteremtésének, ellenőrzésének és agresszív megosztásának mellőzése gyakran kisebb mértékű átálláshoz és a megtérülés elmaradásához vezet.

    **Megoldás:** Bár bizonyára izgatottan várja, hogy belevágjon a projektbe, gondoskodjon arról, hogy pontosan meghatározza az értékközvetítő üzenetet. Ezt az értékközvetítő üzenetet foglalja bele valamennyi tájékoztatási és képzési tevékenységbe, hogy a felhasználók tisztában legyenek azzal, miért választotta a szervezet az Intune-t.

### További lépések
[A koncepció igazolása](proof-of-concept.md)



<!--HONumber=Jun16_HO4-->


