---
title: "Vállalati bevezetés | Microsoft Intune"
description: 
keywords: 
author: Nbigman
manager: jeffgilb
ms.date: 04/28/2016
ms.topic: article
ms.prod: 
ms.service: microsoft-intune
ms.technology: 
ms.assetid: d894708e-7071-44f5-aa3b-af5aef02fb98
ms.reviewer: tscott
ms.suite: ems
translationtype: Human Translation
ms.sourcegitcommit: d82d0ae4820d2e2141848235b8741abccaec3bc6
ms.openlocfilehash: 588d37ac5524c80da9082ee5b1af0e897e925ef9


---

# Vállalati bevezetés
A vállalati bevezetés fázisában fogja megtervezni és végrehajtani a széles körű bevezetési stratégiát, beleértve a kommunikációs, a képzési és a támogatási tevékenységeket.

### Miért fontos ez?
Miután kiértékelte a próbaüzemet, és megállapította, hogy készen áll a széles körű bevezetésre, át kell gondolnia, hogy mi az optimális megközelítés a felhasználók teljes létszámánál. Az elsődlegesen ajánlott megoldás a fázisokra osztott bevezetés, például meghatározhat hetenkénti felhasználószámot, vagy választhatja a hely vagy a munkaterhelés szerint felosztást. Ez a megközelítés lehetővé teszi, hogy nyomon kövesse a haladást, probléma felmerülése esetén módosítson, és pozitív első benyomást keltsen a felhasználókban.
A hatókör és a bevezetési fázis meghatározásához kezdje az alábbi feltáró kérdések áttekintésével.

## Feltáró kérdések
Vitassa meg ezeket a kérdéseket a projektcsapattal, hogy felvázolhassa a projekt részleteit, felderíthesse az esetleges kockázatokat és meghatározhassa a végrehajtandó feladatokat.

-   Hogyan fogja végrehajtani a bevezetést a felhasználók számára? Például fázisos megközelítést fog-e használni, eszközplatform, régió, munkaterhelés vagy részleg szerint?

-   Hogyan kezeli a szervezet a széles körű kommunikációt?

-   Hogyan fogja figyelni a kommunikációs csatornák működését, és hogyan fog jelentést készíteni a sikerességükről?

-   A szervezetben kinek a feladata lesz a bevezetés meggyőző bemutatása a felhasználók számára?

-   Melyik csoportok esetében lehet szükség *célzott* tájékoztatásra, és a terv szerint mit kell közölni velük?

-   Általában hogyan oldja meg a felhasználók képzését? Milyen képzési módszereket fog használni?

-   Tudják a felhasználók, hogy önállóan hol találhatnak válaszokat, hogy ne terheljék le túlzottan a szervezet támogatási szolgálatát?

## A fókuszterületek céljai
Ebben a szakaszban áttekintést kap a bevezetés jelen fázisához tartozó fókuszterületi tevékenységekről.

### Tervezés
A hatékony bevezetés tervezésének kulcsa a rugalmasság. Döntse el, hogyan fogja végrehajtani a bevezetést. Határozza meg a képzés és a kommunikáció célzott csoportjait. Állítson össze egy teljes projektcsapatot annak biztosításához, hogy minden részleg készen álljon a felhasználók áradatának kezelésére.
Figyelje az előrehaladást, és módosítsa a tervet attól függően, hogy milyen a fogadtatás a felhasználók körében, és milyen visszajelzéseket küldenek.

Készítsen kommunikációs tervet a felhasználóknak a közelgő változásokról, valamint azokról a műveletekről történő tájékoztatására, amelyeket végre kell hajtaniuk. Ezt a kommunikációs tervet a rendszergazdáknak, az ügyfélszolgálati munkatársaknak és a vállalati kommunikációs szakembereknek együtt kell kidolgozniuk.

### Ügyfélszolgálat
Az új felhasználók az ügyfélszolgálathoz fognak fordulni a kérdéseikkel. Gondoskodjon arról, hogy az ügyfélszolgálati csapat megfelelően felkészüljön a változásokra, és tájékoztatni tudja az új felhasználókat az új szabályzatokról és az új alkalmazásokról, és segítséget tudjon nyújtani a problémák megoldásához.

### Tájékoztatás
Tájékoztassa, vonja be és ösztönözze a felhasználókat, mivel ez hosszú távon kifizetődő lesz: pozitív felhasználói élmény, kevesebb ügyfélszolgálati eset, láncreakció-szerű átállás és növekedő kihasználtság. Használjon több csatornát a tájékoztatási kampányhoz. Ha ugyanazt a dolgot többféleképpen is közvetíti, határozottabb választ kaphat.

### Képzés
A hosszú távú használat és az átállás lényeges alkotóeleme a végfelhasználók magabiztosságának megerősítése. A felhasználók képzését többféleképpen is megoldhatja, kínálhat például oktató által vezetett tanfolyamokat vagy az önálló tanuláshoz használható segédanyagokat. A felhasználók oktatási anyagainak összeállításakor vegye figyelembe a próbaüzem résztvevőitől kapott visszajelzéseket. A felhasználók képzésének igénye csökkenni fog, ahogy a felhasználók elsajátítják az új ismereteket, és ez csökkenteni fogja az ügyfélszolgálat megkereséseinek számát. A képzési programnak fontos része, hogy segítsen átállni a felhasználóknak a jelenlegi szokásaikról a szükséges új viselkedésformára vagy munkamódszerre. Ügyeljen arra, hogy a képzés megfeleljen az alkalmazott munkaterheléseknek.

### Üzemeltetés
Feltétlenül dokumentálja a fontos tapasztalatokat, beleértve azt is, ami jól sikerült a vállalati bevezetés fázisában, és jegyezze fel a fejlesztendő területeket. Használja fel ezeket az adatokat a sikeres hosszú távú műveleti terv kidolgozásához.

## Ellenőrzőlista a kezdéshez
Az alábbi lista tartalmazza a **Vállalati bevezetés** fázissal való munka elkezdésének lépéseit.

-   Határozza meg a teljes körű bevezetés optimális fázisos megközelítését, és ennek megfelelően dolgozza ki a tervet.

-   Határozza meg az ütemtervet, a felmérést és a célkövetést, valamint a jelentéskészítési módszert.

-   Határozza meg azokat a csoportokat, amelyek esetében célzott kommunikációra és képzésre lehet szükség.

-   Tervezze meg a testreszabott e-mail kommunikációt, és frissítse az intranetes webhelyet. Jelölje ki a kommunikáció és az erőforrások frissítésének felelősét.

-   Vázolja fel a használandó képzési módszereket.

-   Hozzon létre ellenőrzőlistát a kezdéshez és beléptetési útmutatót a felhasználók számára.
    Kiindulási pontként a következő felhasználói útmutatókat használhatja:
    -  [Windows-eszköz regisztrálása az Intune-ban](/intune/enduser/enroll-your-device-in-intune-windows)
    -  [Android-eszköz regisztrálása az Intune-ban](/intune/enduser/enroll-your-device-in-intune-android)
    -  [iOS-eszköz regisztrálása az Intune-ban](/intune/enduser/enroll-your-device-in-intune-ios)
    -  [Mac OS X-eszköz regisztrálása az Intune-ban](/intune/enduser/enroll-your-device-in-intune-mac-os-x)

-   Igény szerint határozza meg az oktatási anyagok frissítésének folyamatát.

-   Hajtsa végre a teljes körű bevezetési tervet.

## Gyakori problémák
Az alábbiakban áttekinthet néhány problémát, amely felmerülhet a **Vállalati bevezetés** fázisban.

-   **Probléma:** Megtörtént az e-mailek elküldése, de csekély mértékű az átállás.

    **Megoldás:** Vegye figyelembe, hogy a felhasználók naponta több száz vagy akár több ezer e-mailt is kaphatnak. Tegye a következőket, hogy a felhasználók meghallgassák az üzenetet: (1) Jelöljön ki egy támogató vezetőt az első üzenet kiküldéséhez. (2) Az e-mail szövegét fogalmazza úgy, hogy rövid legyen és a kínált értékre összpontosítson. (3) Foglaljon bele az üzenetbe konkrét cselekvésre felszólító mondatot. (4) Alkalmazzon többféle taktikát a tájékoztatáshoz, például helyezzen ki posztereket a kávézókba, amelyek arra figyelmeztetik a felhasználókat, hogy ellenőrizzék a postaládájukat.

-   **Probléma:** A felhasználók ellenállnak a változásnak, és tartózkodnak az új technológia használatától.

    **Megoldás:** A próbaüzem felhasználóitól kapott pozitív véleményeket felhasználva ösztönözze az Intune által kezelt eszközök használatát.

-   **Probléma:** A felhasználók úgy vélik, hogy ha betanításra van szükség, akkor a megoldás bizonyára nehezen használható.

    **Megoldás:** Mindenki különböző ütemben tanul. Egyesek mindenféle útmutatás nélkül megbarátkoznak az új technológiával, míg mások kisebb-nagyobb segítséget igényelnek ehhez. A képzés keretében javasolhat tippeket, amelyekkel a felhasználók kihozhatják a legtöbbet a megoldásból. A képzés felosztható kisebb részekre vagy részlegekre, hogy ne terhelje túl a felhasználókat vagy ne tűnjön túl részletesnek. A képzést értéknövelő lehetőségként kínálja, amely kisebb részekre osztva teljesíthető. A felhasználók tanulási és átállási hajlandóságának maximalizálásához különféle képzési módszereket építsen be a tervbe.

### További lépések
[Üzemeltetés és karbantartás](operations-and-maintenance.md)



<!--HONumber=Jun16_HO4-->


