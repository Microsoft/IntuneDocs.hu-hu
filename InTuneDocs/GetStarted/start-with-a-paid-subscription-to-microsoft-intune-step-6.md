---
title: "Szabályzatok létrehozása és alkalmazások közzététele | Microsoft Intune"
description: "Ismerteti a szabályzatok létrehozásának és a példaalkalmazások közzétételének módját az Intune-előfizetésére vonatkozóan"
keywords: 
author: Staciebarker
manager: arob98
ms.date: 04/28/2016
ms.topic: get-started-article
ms.prod: 
ms.service: microsoft-intune
ms.technology: 
ms.assetid: e0d8e98f-7dd8-4cbf-887c-a9af63ffe970
ms.reviewer: jeffgilb
ms.suite: ems
translationtype: Human Translation
ms.sourcegitcommit: 376e6c1ae229187ab8ec73390f091f1d534365dd
ms.openlocfilehash: d079452cb41ca8b37c292d75a606eb72ba5304df


---

# Házirendek létrehozása és alkalmazások közzététele
Az Intune-szabályzatok lehetőséget biztosítanak a mobileszközök biztonsági beállításainak kezelésére, a Windows tűzfal és az Endpoint Protection szolgáltatás számítógépeken alkalmazott beállításainak karbantartására, illetve alkalmazások telepítésére. További információkért olvassa el [Az eszközök beállításainak és funkcióinak kezelése a Microsoft Intune-házirendek használatával](/Intune/deploy-use/manage-settings-and-features-on-your-devices-with-microsoft-intune-policies), illetve a [Windows rendszerű számítógépek biztonságossá tétele a Microsoft Intune-hoz készült Endpoint Protection szolgáltatással](/Intune/deploy-use/help-secure-windows-pcs-with-endpoint-protection-for-microsoft-intune) című témaköröket.

Az Intune használatával az alkalmazásokat kétféle módon telepítheti. Az első egy **kötelező telepítés**, mely az adott alkalmazást automatikusan telepíti a felügyelt számítógépekre. A másik egy **elérhető telepítés**, mely telepíti az adott alkalmazást, vagy létrehoz egy hozzá kapcsolódó hivatkozást az Intune Vállalati portálon, így a felhasználók maguk dönthetik el, hogy a számítógépükre vagy a mobilkészülékükre telepítik az alkalmazást.

Az alábbi lépések segítségével egy mobileszköz-konfigurációs szabályzatot és egy Windows-alapú számítógépes tűzfalházirendet állíthat be, valamint a Skype alkalmazást elérhető telepítésként konfigurálhatja az előzetesen regisztrált mobileszközökhöz.

> [!TIP]
> Az új házirend hozzáadását és telepítését követően a csoportot alkotó valamennyi – a házirend telepítésével érintett – felhasználó és eszköz számára e beállítások jelentik majd az alapvető házirendet. A házirendek részletes adatainak megtekintése és szerkesztése később a Házirend munkaterületen bármikor elérhető.


## Mobileszköz-konfigurációs házirend létrehozása és alkalmazása

1.  Nyissa meg az [Intune felügyeleti konzolt](https://manage.microsoft.com/).

2.  A bal oldali ablaktáblában kattintson a **Házirend** ikonra.

    ![admin-console-policy-workspace](./media/policy.png)

3.  A **Házirendek – áttekintés** lap **Feladatok** listájában válassza a **Házirend hozzáadása** lehetőséget.

4.  A szabályzatok listájában bontsa ki azt a platformot, amelyre a létrehozandó szabályzat vonatkozni fog, ezt követően válassza az **Általános konfiguráció** > **Egyéni házirend létrehozása és telepítése az ajánlott beállításokkal** > **Házirend létrehozása** lehetőséget.

> [!NOTE]
> Nincsenek ajánlott beállítások az eszközkonfigurációs szabályzatokra vonatkozóan, mivel számos lehetősége választható. Egyéni eszközkonfigurációs szabályzatot kell létrehoznia.


5.  Ha a rendszer a **Válassza ki, hogy mely csoportokra vonatkozóan szeretné bevezetni ezt a házirendet** üzenetben felszólítja erre, a rendelkezésre álló csoportok listájából válasszon ki egy csoportot, majd kattintson a **Hozzáadás** > **OK** gombra.

A szabályzat ekkor megjelenik a konfigurációs szabályzatok listájában, és már alkalmazva van az **Intune-felhasználók** csoportra. A beállítások megtekintéséhez kattintson duplán a házirendre.

## A Skype alkalmazás mobileszközökre történő közzététele

1.  Az [Intune felügyeleti konzolján](https://manage.microsoft.com/) kattintson az **Alkalmazások** ikonra, majd az **Alkalmazások** > **Alkalmazás hozzáadása** elemre. Ha a rendszer kéri, adja meg az [!INCLUDE[wit_nextref](../includes/wit_nextref_md.md)] szolgáltatásban használt hitelesítő adatait.

    ![admin-console-apps-workspace](./media/apps.png)

    > [!NOTE]
    > Az **Intune Software Publisher** első elindításakor egy kis ideig várakozni kell, amíg az alkalmazás települ.

2.  Olvassa el a biztonsági figyelmeztetést, majd válassza a **Futtatás** lehetőséget.

3.  Az **Előkészületek** lapon válassza a **Tovább** elemet.

4.  A **Szoftver telepítése** lap **Válassza ki, hogyan szeretné elérhetővé tenni ezt a szoftvert az eszközök számára** beállításánál válassza a **Külső hivatkozás** lehetőséget.

5.  Az **Adja meg az URL-címet** mezőben adja meg a szoftver külső hivatkozását, majd válassza a **Tovább** elemet. Ügyeljen arra, hogy az URL-cím elé kiírja a **http://** előtagot. A Skype alkalmazás esetén az alábbi hivatkozások közül válassza az Ön által használt mobileszköz platformjának megfelelőt:

    -   **iOS:**   [https://itunes.apple.com/hu/app/skype-for-iphone/id304878510?mt%3D8](https://itunes.apple.com/us/app/skype-for-iphone/id304878510?mt%3D8)

    -   **Android:**  [https://play.google.com/store/apps/details?id=com.skype.raider](https://play.google.com/store/apps/details?id=com.skype.raider)

    -   **Windows Phone 8 vagy Windows Phone 8.1:**  [http://www.windowsphone.com/hu-hu/store/app/skype/c3f8e570-68b3-4d6a-bdbb-c0a3f4360a51](http://www.windowsphone.com/en-us/store/app/skype/c3f8e570-68b3-4d6a-bdbb-c0a3f4360a51)

6.  A **Szoftver leírása** lapon adja meg a felhasználók számára a szoftverrel kapcsolatban a Vállalati portálon megjeleníteni kívánt adatokat, majd válassza a **Tovább** elemet. A következő beállítások érhetők el (ez a példa a Skype alkalmazásra vonatkozik):

    -   **Kiadó:** Adja meg a kiadó nevét: „Microsoft”

    -   **Név:** Írja be a **Skype**

    -   **Leírás:** Adja meg a szoftver leírását, például: **Skype kommunikációs alkalmazás**

    -   **Kategória:** Válassza ki a szoftverre legjobban illő kategóriát, például: **Együttműködés**

    -   **Megjelenítés kiemelt alkalmazásként és kiemelés a vállalati portálon:** Ezzel a lehetőséggel hangsúlyosan jelenítheti meg az alkalmazást a Vállalati portálon a mobileszközökön.

    -   **Ikon:** Adja meg, hogy kíván-e ikont hozzárendelni a szoftverhez. A választható ikon maximális mérete 250 x 250 képpont, az ajánlott mérete 32 x 32 képpont.

7.  Az **Összefoglalás** lapon ellenőrizze a szoftver adatait, majd válassza a **Feltöltés** lehetőséget. Kattintson a **Bezárás** gombra a varázslóból való kilépéshez.

8.  Az [Intune felügyeleti konzoljában](https://manage.microsoft.com/) válassza az **Alkalmazások** > **Alkalmazások** > **Skype** > **Központi telepítés kezelése** lehetőséget.

9. A **Csoportok kiválasztása** lapon válassza az **Intune-felhasználók** csoportot, hogy a szoftver telepítése ebben a felhasználói csoportban történjen, majd válassza a **Hozzáadás** > **Tovább** elemet.

10. A **Telepítési művelet** lapon válassza a **Telepíthető** lehetőséget a csoport **Jóváhagyás** oszlopában.

11. Válassza a **Befejezés** lehetőséget.

A továbbiakban a Vállalati portálon keresztül telepítheti a Skype alkalmazást a mobileszközökre, ehhez azonban először a számítógépekre és a mobileszközökre telepítenie kell az [!INCLUDE[wit_nextref](../includes/wit_nextref_md.md)] alkalmazást.


### További lépések
Gratulálunk! Ezzel befejezte az *Intune – Első lépések útmutató* 6. lépését.

>[!div class="step-by-step"]

>[&larr; **Felhasználók és eszközök rendszerezése**](.\start-with-a-paid-subscription-to-microsoft-intune-step-5.md)       [**A Vállalati portál testreszabása** &rarr;](.\start-with-a-paid-subscription-to-microsoft-intune-step-7.md)  



<!--HONumber=Jul16_HO3-->


