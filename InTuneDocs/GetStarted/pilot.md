---
title: "Próbaüzem | Microsoft Intune"
description: 
keywords: 
author: Nbigman
manager: jeffgilb
ms.date: 04/28/2016
ms.topic: article
ms.prod: 
ms.service: microsoft-intune
ms.technology: 
ms.assetid: 14e55841-37f1-472c-9678-a1ba847cb331
ms.reviewer: tscott
ms.suite: ems
translationtype: Human Translation
ms.sourcegitcommit: d82d0ae4820d2e2141848235b8741abccaec3bc6
ms.openlocfilehash: af0c3e623167ae7df0177ddcd8e541482512e6b3


---

# Próbaüzem
A próbaüzem fázisában lehetősége van a technikai megvalósítás, a kommunikációs terv, a képzési terv, valamint a támogatási terv tesztelésére kisméretű éles környezetben.

## Miért fontos ez?
A próbaüzem során felderítheti azokat a technikai problémákat, amelyekkel a felhasználók szembesülhetnek, és megoldhatja ezeket a problémákat, mielőtt végrehajtaná a bevezetést a teljes szervezetben. Ezenkívül ellenőrizheti a felhasználói élményt is, és elvégezheti a szükséges módosításokat a sikeres vállalati bevezetés biztosításához. Gondos tervezéssel és egyértelmű, pontos sikerkritériumokkal biztosíthatja a pozitív élményt és a folyamatos átállást a projektcsapat és a felhasználók számára.
A bevezetés próbaüzemi fázisa hatókörének meghatározásához kezdje az alábbi feltáró kérdések áttekintésével.

## Feltáró kérdések
Vitassa meg ezeket a kérdéseket a projektcsapattal, hogy felvázolhassa a projekt részleteit, felderíthesse az esetleges kockázatokat, és a meghatározhassa a végrehajtandó feladatokat.

-   A technikai megvalósításon kívül mit kell még tesztelnie a próbaüzem fázisában?

-   Milyen célok teljesítése jelent sikeres próbaüzemet?

-   Hogyan fogja mérni a sikerkritériumokat?

-   Mi a próbaüzem ütemterve és mik a fő mérföldkövek?

-   Hogyan fogja előkészíteni és biztosítani a próbaüzem résztvevőinek nyújtott támogatást?

-   Milyen a felhasználói élmény a próbaüzem kezdetétől a befejezéséig?

-   Mikor fogja tudni, hogy készen áll a vállalati bevezetésre?

## A fókuszterületek céljai
Ebben a szakaszban áttekintés kap a bevezetés adott fázisához tartozó fókuszterületi tevékenységekről.

### Tervezés
A sikeres próbaüzem kulcsa a jó tervezés, beleértve a sikerességi feltételek és mérési módjuk meghatározását. Hasonlóan fontos a megfelelő csapat a próbaüzem minden szempontjának kezeléséhez. Tervezze meg ezt a csapatot a folyamat elején, jelölje ki a megfelelő erőforrásokat, és ügyeljen arra, hogy a célok összhangban legyenek. Az alábbiakban néhány javasolt dokumentumot talál a próbaüzem előkészítéséhez.

-   Próbaterv, a megközelítéssel, a célokkal és a kritériumokkal

-   Készültségi jelentés a telepítéshez

### Segélyszolgálat
A proaktív segítségnyújtást tartalmazó támogatási terv számottevően növelheti a felhasználói magabiztosságot, ami elégedett felhasználókat és fokozott mértékű átállást eredményez. A segélyszolgálatnak ismernie kell az [!INCLUDE[wit_nextref](../includes/wit_nextref_md.md)] megvalósításához kapcsolódó változásokat, valamint az esetleg felmerülő problémákat, hogy gyors megoldást tudjon találni az egyes problémákra. A segélyszolgálat visszajelzést küldhet a tervezési csapatnak, ha a tervezési megközelítés problémákat okoz a felhasználóknál.

### Tájékoztatás
A próbaüzem felhasználóinak ismerniük kell a projekttel kapcsolatos „ki, mit, mikor, hol és miért” kérdésekre vonatkozó válaszokat. A „Hogyan érint engem a próbaüzem?” az első kérdés, amelyet a felhasználók feltesznek. Képzelje magát a felhasználók helyébe, és vegye figyelembe, hogy a felhasználói élmény a teljes folyamat során lényeges lesz. Tájékoztatással és kommunikációval segítsen megérteni a felhasználóknak a feladataikat, és azt is, hogyan kaphatnak támogatást a próbaüzemi fázisban.

### Képzés
A próbaüzem felhasználóinak biztosított magas szintű képzéssel jól átgondolt képzési tervet dolgozhat ki a széles körű bevezetéshez. Használjon tesztelési terveket, és kínáljon többféle képzési lehetőséget a próbaüzem során. Ismerje meg a felhasználók válaszait, és azt, hogy milyen változtatásokra lehet szükség a tartalomban, hogy a felhasználók felkészülhessenek a széles körű bevezetésre.

### Üzemeltetés
Az üzemeltetési műveletek gyakran kimaradnak a próbaüzemi fázisban. A próbaüzem biztosítja az rendszergazdáknak az első lehetőséget az eljárások módosítására. Ilyen például a riasztások pontos beállítása, a műveleti eljárások ellenőrzése, a figyelés, a felhasználók és az eszközök napi felügyeleti feladatainak ellenőrzése, valamint a segélyszolgálati eszkalációs eljárások ellenőrzése.

## Ellenőrzőlista a kezdéshez
Az alábbi lista tartalmazza a **Próbaüzem** fázissal való munka elkezdésének lépéseit.

-   Dokumentálja egyértelműen a kitűzött célokat és a sikerkritériumokat, és közölje ezeket a projektcsapattal.

-   Állítson össze egy bevezetéstervező csapatot a koordinált munkafolyamatokhoz, amely az alapvető fókuszterületekre – technika, változáskezelés, felhasználói élmény, műveletek – összpontosít.

-   Ismertesse az ütemterveket, a felelősségeket és a próbaüzem céljait, és állítsa össze a készültségi jelentést.

-   Tartson rendszeres projektértekezleteket, és közölje a projekt állapotát a végrehajtási állapot jelentésével.

-   Válassza ki a próbaüzemben részt vevő felhasználókat.

-   Határozza meg az összes olyan szempontot, kockázatot és megoldást, amely hatással lehet a próbaüzemre.

-   Definiálja a próbaüzem támogatási folyamát, beleértve a bevezetést közvetlenül követő stabilizálási időszakot.

-   Definiálja a próbaüzem képzési tervét, beleértve az ügyfélszolgálati képviselőket és a próbaüzemi felhasználókat, és szervezze meg a képzést.

-   Definiálja a próbaüzem tájékoztatási és kommunikációs tervét.

-   Készítse el és ossza ki a felhasználói dokumentációt.

-   Hozzon létre testre szabott visszajelzési felméréseket, és építse be őket a kommunikációs tervbe.

-   Szervezze meg a próbaüzem indító eseményét és az egyéb tájékoztatási tevékenységeket.

## Gyakori problémák
Az alábbiakban áttekinthet néhány problémát, amely felmerülhet a **Próbaüzem** fázisban.

-   **Probléma:** A próbaüzem informatikusok és általános üzleti felhasználók bevonásával fut, akik nem jelentik a teljes szervezet reprezentatív mintáját. Így nem végezhető a valódi körülményeknek megfelelő ellenőrzés, ahogy a folyamatok és az erőforrások sem tükrözik a valós körülményeket.

    **Megoldás:** Vonjon be olyan résztvevőket a szervezetből, akik különböző szerepkörökkel rendelkeznek, különböző csoportokhoz tartoznak és különböző a technikai tudásszintjük, hogy valós képet kapjon a széles körű bevezetés különböző szempontjairól.

-   **Probléma:** Nincsenek meghatározva a sikeresség feltételei a próbaüzem fázisához, és nincs mire alapozni a „mehet/nem mehet” döntést a széles körű bevezetés elkezdése előtt.

    **Megoldás:** Definiálja a minőségi és a mennyiségi sikerkritériumokat a szervezetnek megfelelően, hogy tényeken alapuló egyértelmű döntést lehessen hozni a telepítés következő fázisára való átlépéshez.

### További lépések
[Vállalati bevezetés](enterprise-rollout.md)



<!--HONumber=Jun16_HO4-->


