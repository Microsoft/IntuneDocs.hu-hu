---
# required metadata

title: Microsoft Intune Company Portal Application License Terms | Microsoft Intune
description:
keywords:
author: Staciebarker
manager: jeffgilb
ms.date: 04/28/2016
ms.topic: article
ms.prod:
ms.service: microsoft-intune
ms.technology:
ms.assetid: 94ae5ce0-55fd-494b-bc7d-5153f47711fb

# optional metadata

#ROBOTS:
#audience:
#ms.devlang:
ms.reviewer: jeffgilb
ms.suite: ems
#ms.tgt_pltfrm:
#ms.custom:

---

# LICENCFELTÉTELEK MICROSOFT-ALKALMAZÁSHOZ: MICROSOFT INTUNE COMPANY PORTAL

## LICENCFELTÉTELEK MICROSOFT-ALKALMAZÁSHOZ: MICROSOFT INTUNE COMPANY PORTAL
A jelen dokumentumban foglalt licencfeltételek szerződést képeznek a Microsoft Corporation (vagy az Ön lakhelyétől függően annak egy társvállalata) és Ön között. Kérjük, figyelmesen olvassa el ezeket a feltételeket. A feltételek a fent megnevezett alkalmazásra vonatkoznak. A feltételek az ehhez az alkalmazáshoz tartozó bármely alábbi Microsoft-termékre is vonatkoznak:

-   frissítésre,

-   kiegészítésre,

-   internetalapú szolgáltatásra és

-   terméktámogatási szolgáltatásra,

kivéve, ha ezekhez más feltételek tartoznak. Ilyen esetben az utóbbi feltételek érvényesek.

**AZZAL HOGY ÖN HASZNÁLJA AZ ALKALMAZÁST, ÖN ELFOGADJA A JELEN FELTÉTELEKET. HA NEM FOGADJA EL A FELTÉTELEKET, NEM HASZNÁLHATJA AZ ALKALMAZÁST.**

**Ha elfogadja és betartja a jelen licencfeltételeket, azok az alábbiakban ismertetett végleges jogokat biztosítják Önnek.**

1.  **TELEPÍTÉSI ÉS HASZNÁLATI JOGOK.**

    a.  **Telepítés és használat.** Ön ennek az alkalmazásnak tetszőleges számú példányát telepítheti és használhatja olyan Windows operációs rendszert futtatni képes eszközön vagy eszközökön, amelyeknek Ön a tulajdonosa, vagy amelyek felett Ön rendelkezik. Ön ezt az alkalmazást vállalatának érvényes Microsoft Intune-előfizetésével vagy egy olyan online szolgáltatással használhatja, amely a Microsoft Intune funkcióit is tartalmazza.

    b.  **Frissítések.** Az összes szolgáltatás eléréséhez a Microsoft Intune frissítésére lehet szükség. Bizonyos funkciók nem minden országban érhetők el.

    c.  **Az alkalmazáshoz tartozó Microsoft-programok.** Az alkalmazáshoz egyéb Microsoft-programok is tartoznak. Az ilyen programok Ön általi használatára a jelen licencfeltételek vonatkoznak.

    d.  **Harmadik féltől származó programok.** Az alkalmazás tartalmazhat olyan, harmadik féltől származó programot, amelynek licencét a jelen szerződés értelmében a Microsoft, nem pedig a harmadik fél biztosítja. A harmadik féltől származó programmal kapcsolatos bármilyen értesítés csak tájékoztatási célokat szolgál.

2.  **INTERNETELÉRÉSRE LEHET SZÜKSÉG.** Előfordulhat, hogy az alkalmazás használata során felmerülő internetelérésért, adatátvitelért és egyéb szolgáltatásokért Önnek díjat kell fizetnie a hálózat üzemeltetőjével kötött adatszolgáltatási szerződés, illetve egyéb megállapodás feltételeinek megfelelően. A hálózat üzemeltetőjének fizetendő díjakért kizárólag Ön a felelős.

3.  **INTERNETALAPÚ SZOLGÁLTATÁSOK.** A Microsoft internetalapú szolgáltatásokat is nyújt az alkalmazással együtt. Ezeket a szolgáltatásokat a Microsoft bármikor módosíthatja vagy megszüntetheti.

    a.  Hozzájárulás az internetalapú vagy vezeték nélküli szolgáltatások használatához. Az alkalmazás internetalapú vezeték nélküli szolgáltatásokhoz csatlakozhat. Azzal, hogy használja az alkalmazást, Ön hozzájárul az általános eszközadatok (ideértve többek között az eszközzel, a rendszerrel, az alkalmazásszoftverrel és a perifériás eszközökkel kapcsolatos műszaki adatokat is) átviteléhez az internetalapú vagy vezeték nélküli szolgáltatások számára. Ha a szolgáltatások Ön általi használatához kapcsolódóan egyéb feltételek is meg lettek fogalmazva, azokat is teljesítenie kell.

        -   Adatok. Egyes online szolgáltatások esetén telepíteni kell az ehhez hasonló helyi szoftvereket, vagy ilyenek telepítésével kibővíthetők egyes online szolgáltatások. Az Ön vagy az Ön Rendszergazdájának utasítására ez a szoftver adatokat küldhet egy eszközről egy online szolgáltatásnak, vagy onnan adatokat fogadhat egy eszközre.

        -   Használatra vonatkozó adatok. A Microsoft az interneten keresztül automatikusan gyűjti a használatra és a teljesítményre vonatkozó adatokat. Ezeket az adatokat Microsoft-termékek és -szolgáltatások nyújtására és továbbfejlesztésére, valamint az Ön felhasználói élményének fokozására használja. Ez a szolgáltatás nem tiltható le.

    b.  Visszaélés az internetalapú szolgáltatásokkal. Tilos az internetalapú szolgáltatások bármely olyan módon történő használata, amelynek következtében azok károsodhatnak, illetve amely zavarhatja e szolgáltatások vagy a vezeték nélküli hálózat bármely más fél általi használatát. Ön nem használhatja a szolgáltatást arra, hogy bármilyen módon jogosulatlanul hozzáférést próbáljon szerezni bármilyen szolgáltatáshoz, adathoz, fiókhoz vagy hálózathoz.

4.  **VISSZAJELZÉS.** Ha Ön visszajelzést ad a Microsoftnak az alkalmazásról, Ön díjmentesen jogot biztosít a Microsoftnak arra, hogy az bármely módon és bármely célból használja, megossza vagy hasznosítsa az Ön visszajelzését. Ezenkívül Ön a harmadik feleknek díjmentesen biztosítja azokat a szabadalmi jogokat, amelyek ahhoz szükségesek, hogy lehetővé tegyék saját termékeik, technológiáik vagy szolgáltatásaik számára az együttműködést egy – az Ön visszajelzését magában foglaló – Microsoft-szoftver vagy  szolgáltatás bármely alkotórészével, illetve az ilyen alkotórészek használatát. Ön nem küld olyan visszajelzést, amelyre vonatkozó licencfeltételek értelmében a Microsoft köteles lenne harmadik félnek licencbe adni saját szoftverét vagy dokumentációját, mert a szoftver vagy dokumentáció magában foglalja az Ön visszajelzését. Ezek a rendelkezések a jelen szerződés érvényességének lejárata után is érvényben maradnak.

5.  **A LICENC TERJEDELME.** Ön az alkalmazásnak csak a licencét szerezte meg, a tulajdonjogát nem. A jelen szerződés csupán az alkalmazás használatára biztosít Önnek bizonyos jogokat. A Microsoft minden egyéb jogot fenntart. Feltéve, hogy az alkalmazandó jogszabályok e korlátozások ellenében nem biztosítanak Önnek több jogot, Ön az alkalmazást csak a jelen szerződésben kifejezetten engedélyezett módon használhatja. Ennek során Önnek be kell tartania az alkalmazás minden olyan technikai korlátozását, amely annak csak meghatározott módokon történő használatát teszi lehetővé. Ön:

    -   nem kerülheti meg az alkalmazás semelyik technikai korlátozását;

    -   nem fordíthatja és nem fejtheti vissza az alkalmazást, nem nyerheti vissza annak forráskódját, továbbá nem elemezheti annak belső felépítését, kivéve akkor és csak olyan mértékben, ahogyan és amilyen mértékben azt az alkalmazandó jogszabályok e korlátozással ellentétben kifejezetten megengedik;

    -   nem készíthet több másolatot az alkalmazásról, mint amennyit a jelen szerződés meghatároz vagy az alkalmazandó jogszabályok e korlátozással ellentétben megengednek;

    -   nem teheti közzé az alkalmazást azért, hogy azt mások lemásolják;

    -   nem adhatja kölcsönbe, bérbe vagy tartós bérletbe az alkalmazást; továbbá

    -   nem ruházhatja át az alkalmazást vagy a jelen szerződést harmadik félre.

6.  **EXPORTKORLÁTOZÁSOK.** Az alkalmazásra az Amerikai Egyesült Államok exportjogszabályai és  előírásai vonatkoznak. Önnek be kell tartania az alkalmazásra vonatkozó minden hazai és nemzetközi exportjogszabályt és  előírást. Ezek a jogszabályok a végfelhasználókra és a végfelhasználásra, illetve a felhasználási helyre vonatkozó korlátozásokat is tartalmaznak. További tájékoztatás a www.microsoft.com/exporting webhelyen olvasható.

7.  **TERMÉKTÁMOGATÁSI SZOLGÁLTATÁSOK.** Mivel ez az alkalmazás „adott állapotban” áll rendelkezésre, előfordulhat, hogy nem nyújtunk hozzá terméktámogatási szolgáltatást. Ha problémája merül fel ezzel az alkalmazással kapcsolatban, vagy ha kérdése van annak használatára vonatkozóan (ideértve az Ön vállalatának adatvédelmi irányelveire vonatkozó kérdéseket is), akkor forduljon a vállalatának rendszergazdájához. Ne az alkalmazás-áruházhoz, a hálózat üzemeltetőjéhez, az eszköz gyártójához vagy a Microsofthoz forduljon.

8.  **VÉDJEGYEK.** A Microsoft, a Microsoft Intune és az Office 365 a Microsoft Corporation bejegyzett védjegye az Amerikai Egyesült Államokban és/vagy más országokban.

9. **A SZERZŐDÉS TELJESSÉGE.** A jelen szerződés, valamint a kiegészítések, a frissítések és az Ön által használt internetalapú és terméktámogatási szolgáltatások feltételei együttesen alkotják a teljes megállapodást az alkalmazásra és a terméktámogatási szolgáltatásokra vonatkozóan.

10. **ALKALMAZANDÓ JOG.**

    a.  **Az Amerikai Egyesült Államokban.** Ha Ön az alkalmazást az Amerikai Egyesült Államokban szerezte be, akkor a jelen szerződés értelmezése és az annak megsértésével kapcsolatos igények tekintetében Washington állam jogszabályai az irányadók, tekintet nélkül a nemzetközi magánjog irányadó jogot megállapító alapelveire. Minden egyéb igény tekintetében az Ön lakhelye szerinti állam törvényei az irányadók, beleértve az állami fogyasztóvédelmi törvények és a tisztességtelen versenyt tiltó törvények megsértésével, valamint a szerződésen kívüli károkozással kapcsolatos igényeket is.

    b.  **Az Amerikai Egyesült Államokon kívül.** Ha az alkalmazást bármely más országban szerezte be, az adott ország törvényei az irányadók.

11. **HATÁLYOS JOG.** A jelen szerződés bizonyos jogokat határoz meg. Előfordulhat, hogy az Ön országának törvényei egyéb jogokat is biztosítanak Önnek. Önt azzal a féllel szemben is megillethetik bizonyos jogok, akitől az alkalmazást beszerezte. A jelen szerződés nem módosítja az Ön országa által Önnek biztosított jogokat, amennyiben az országának törvényei ezt nem engedik meg.

12. **JÓTÁLLÁS KIZÁRÁSA. A LICENC AZ „ADOTT ÁLLAPOTÚ” ÉS „ADOTT ELÉRHETŐSÉGŰ” ALKALMAZÁSHOZ BIZTOSÍT ÖNNEK JOGOKAT „ANNAK MINDEN HIBÁJÁVAL EGYÜTT”. ÖN AZ ALKALMAZÁST SAJÁT FELELŐSSÉGÉRE HASZNÁLJA. A MICROSOFT, ILLETVE AZ ALKALMAZÁS TERJESZTÉSÉRE HASZNÁLT VEZETÉK NÉLKÜLI HÁLÓZATOT ÜZEMELTETŐ SZOLGÁLTATÓK, VALAMINT TÁRSVÁLLALATAINK ÉS BESZÁLLÍTÓINK (A TOVÁBBIAKBAN „ÉRINTETT FELEK”) NEM VÁLLALNAK SEMMILYEN KIFEJEZETT JÓTÁLLÁST, GARANCIÁT VAGY FELTÉTELT AZ ALKALMAZÁSRA VONATKOZÓAN, ILLETVE AZZAL KAPCSOLATOSAN. AZ ALKALMAZÁS MINŐSÉGÉVEL ÉS MŰKÖDÉSÉVEL KAPCSOLATOS MINDEN KOCKÁZATOT ÖN VÁLLALJA. HA AZ ALKALMAZÁS ESETLEG HIBÁSNAK BIZONYULNA, MINDEN SZÜKSÉGES JAVÍTÁS TELJES KÖLTSÉGÉT ÖN VISELI. A HELYI TÖRVÉNYEK SZERINT ÖN TOVÁBBI FOGYASZTÓI JOGOKKAL IS RENDELKEZHET, AMELYEKET EZ A SZERZŐDÉS NEM MÓDOSÍTHAT. AZ ÉRINTETT FELEK EZÚTON A HELYI JOGSZABÁLYOK ÁLTAL MEGENGEDETT LEGNAGYOBB MÉRTÉKBEN KIZÁRNAK BÁRMIFÉLE, A FORGALMAZHATÓSÁGRA, ILLETVE AZ ADOTT CÉLRA VALÓ ALKALMASSÁGRA ÉS A JOGBITORLÁS-MENTESSÉGRE VONATKOZÓ VÉLELMEZETT JÓTÁLLÁST.**

    **AUSZTRÁLIÁBAN – ÖNT AZ AUSZTRÁL FOGYASZTÓVÉDELMI TÖRVÉNY ÉRTELMÉBEN KÖTELEZŐ GARANCIÁK ILLETIK MEG, ÉS A JELEN FELTÉTELEKNEK NEM CÉLJA E JOGAINAK CSORBÍTÁSA.**

13. **JOGORVOSLATOK ÉS KÁROK KIZÁRÁSA ÉS KORLÁTOZÁSA. AMENNYIBEN EZT NEM TILTJA TÖRVÉNY, ÖN A MICROSOFTTÓL CSAK KÖZVETLEN KÁR ESETÉN ÉS LEGFELJEBB EGY AMERIKAI DOLLÁR (1,00 USD) ÖSSZEG EREJÉIG KAPHAT KÁRTÉRÍTÉST. ÖN VÁLLALJA, HOGY EGYETLEN ÉRINTETT FÉLTŐL SEM KÖVETEL KÁRTÉRÍTÉST SEMMIFÉLE EGYÉB KÁRÉRT, BELEÉRTVE A KÖVETKEZMÉNYI, AZ ÜZLETI HASZON ELMARADÁSÁBÓL EREDŐ, A RENDKÍVÜLI, A KÖZVETETT ÉS A VÉLETLENSZERŰ KÁROKAT IS.**

    Ez a korlátozás vonatkozik:

    -   bármely, az alkalmazással, szolgáltatásokkal, harmadik fél webhelyén található tartalommal (beleértve a kódot is) és harmadik fél programjával kapcsolatos ügyre; továbbá

    -   a szerződésszegéssel, a szavatossági vagy garanciális kötelezettségek vagy feltételek megsértésével, a fogyasztóvédelemi előírások megszegésével, a megtévesztéssel, a tisztességtelen versennyel, az objektív felelősséggel, a hanyagsággal, a félremagyarázással, a mulasztással, a törvényszegéssel vagy más, szerződésen kívül okozott kárral, jogszabályok vagy előírások megsértésével, illetve jogtalan gyarapodással kapcsolatos igényre, az alkalmazandó jogszabályok által megengedett legnagyobb mértékben.

    A korlátozás akkor is érvényes, ha:

    -  ha az alkalmazás javítása, cseréje vagy a visszatérítés nem teljes mértékben kártalanítja Önt veszteségeiért; vagy

    -  ha az Érintett felek tudtak, vagy ha az Érintett feleknek tudniuk kellett volna az ilyen károk bekövetkeztének lehetőségéről.

    Előfordulhat, hogy a fenti korlátozás, illetve kizárás nem vonatkozik Önre, mert országa nem teszi lehetővé a véletlenszerű, a következményi vagy egyéb károkért való felelősség kizárását, illetve korlátozását.

