---
title: "Regisztráció a Microsoft Intune 30 napos próbaidőszakára | Microsoft Intune"
description: "Az Intune 30 napos ingyenes próbaidőszakára való feliratkozás, valamint mindaz, amit a feliratkozás előtt figyelembe kell vennie"
keywords: 
author: lindavr
ms.author: lindavr
manager: angrobe
ms.date: 08/09/2016
ms.topic: get-started-article
ms.prod: 
ms.service: microsoft-intune
ms.technology: 
ms.assetid: dad88d43-0054-4be6-9e5d-ada5a957dd6c
ms.reviewer: jeffgilb
ms.suite: ems
translationtype: Human Translation
ms.sourcegitcommit: a4f7a503417938eabb4334757dcf12a63f082fd3
ms.openlocfilehash: 0eb72fba9bd299a29c8da1b3477582fb4a0a31ab


---

# <a name="sign-up-for-a-30day-evaluation-of-microsoft-intune"></a>Regisztráció a Microsoft Intune 30 napos próbaidőszakára

A Microsoft Intune 30 napos ingyenes próbaidőszakának a mobileszközök és számítógépek kezelése céljából történő beállítása gyorsan és könnyen elvégezhető. Néhány egyszerű lépésben felvehet akár 100 felhasználót vagy eszközt is, beállíthatja a csoportokat, konfigurálhatja a megfelelőségi szabályzatokat, valamint regisztrálhatja az eszközöket és a számítógépeket, és megkezdheti a felügyeletüket. Ebben a témakörben megismerkedhet az Intune-próbaidőszak használatának első lépéseivel, és a szolgáltatás áttekintése révén kiértékelheti az Intune szolgáltatásait és funkcióit.

## <a name="what-to-consider-before-you-sign-up"></a>Mire kell figyelni a regisztráció előtt?

Mielőtt regisztrálna, vagy bejelentkezne az Intune szolgáltatásba, gondolja át az alábbiakat:

-   A szervezete rendelkezik-e munkahelyi vagy iskolai Microsoft Online Services-fiókkal?

-   Rendelkezik-e Ön Microsofttal kötött Nagyvállalati Szerződéssel vagy azzal egyenértékű mennyiségi licencszerződéssel

-   Használni kívánja-e az Intune-bérlői jogosultságát a 30 napos próbaidőszak után is

|ÚJ fiókot regisztráljon, ha az alábbi feltételek bármelyike fennáll:|Jentkezzen be MUNKAHELYI vagy ISKOLAI fiókjával az alábbi esetben:|
|-----------------------------------------------------------------|------------------------------------------------|
|**Ön nem rendelkezik munkahelyi vagy iskolai fiókkal.** A mennyiségi licencszerződés Microsofttal történő megkötésekor vagy az Office 365 szolgáltatásra való előfizetéskor munkahelyi vagy iskolai fiókot biztosítunk az Ön számára. Ha a szervezet nem áll Nagyvállalati szerződésben vagy ezzel egyenértékű mennyiségi licencszerződésben a Microsofttal (vagy rendelkezik Office 365-fiókkal), akkor nem rendelkezik olyan Microsoft Online Services-fiókkal, mellyel be tud jelentkezni a Microsoft Online Services szolgáltatásba.<br /><br />**A 30 napos próbaidőszakot követően törölni kívánja az Intune-bérlőt.** Akkor hozzon létre új fiókot, ha az Intune ingyenes próba-előfizetését csak tesztelési célra használja, és azt tervezi, hogy a próbaidőszak után újra elvégzi az Intune szolgáltatás beállítását és az eszközök kiépítését. Ez a lehetőség ajánlott, ha a System Center 2012 Configuration Manager alkalmazással tervezi használni az Intune szolgáltatást.<br /><br />Ha létrehoz egy új fiókot, később ezen fiók kezeléséhez vagy meglévő mennyiségi licencszerződésekkel való összevonásához nem használhat meglévő munkahelyi vagy iskolai fiókot.|**Rendelkezik egy mennyiségi licencszerződéshez vagy Office 365-előfizetéshez biztosított munkahelyi vagy iskolai fiókkal, az Intune kiértékeléséhez pedig ezt a próbaidőszakot használja.**<br /><br />Ha egy meglévő fiókkal állítja be az Intune szolgáltatást, a lépések elvégzése előtt ajánlott elolvasni a [Az eszközkezelés módjának kiválasztása](/intune/get-started/choose-how-to-manage-devices) című témakört.|

## <a name="sign-up-or-sign-in-to-intune"></a>Regisztráljon az Intune-ra, vagy jelentkezzen be a szolgáltatásba

1.  Először [ide kattintva látogasson el az Intune regisztrációs oldalára](https://portal.office.com/Signup/Signup.aspx?OfferId=40BE278A-DFD1-470a-9EF7-9F2596EA7FF9&dl=INTUNE_A&ali=1#0%20).

2.  A **Feliratkozás** lapon két lehetőség közül választhat:

    -   **Előfizetés munkahelyi vagy iskolai Microsoft Online Services-fiókkal**: Kattintson a **Bejelentkezés** lehetőségre, ha már rendelkezik munkahelyi vagy iskolai fiókkal, és mindkét szolgáltatásra ugyanezzel a fiókkal szeretne előfizetni. Ha több szolgáltatáshoz is ugyanazt a fiókot használja, a szolgáltatások az Azure AD bérlőiként ugyanazt az Azure AD-infrastruktúrát fogják használni. Az Azure AD alapvető fontosságú címtár- és identitáskezelési funkciókat biztosít a Microsoft felhőszolgáltatásai számára.

    -   **Előfizetés csak az Intune-ra**: Ha még nincs előfizetése egyetlen felhőszolgáltatásra sem, az Intune-ra való előfizetéshez töltse ki a regisztrációs oldalon található űrlapot.

        > [!NOTE]
        > Alapértelmezés szerint a tartománynevet hozzárendeljük előfizetéséhez és az Intune-hoz hozzáadott felhasználói fiókokhoz. A regisztráció után hozzáadhat és használhat egy már meglévő egyéni tartománynevet, de használhatja tovább az ingyenes **onmicrosoft.com** tartományt is.

A bejelentkezési űrlap kitöltése és a Microsoft Online Előfizetői Szerződés feltételeinek elfogadása után a bérlői rendszergazda fiókjával automatikusan bejelentkeztetjük az Office 365 felügyeleti központba. Emellett egy fiókadatait tartalmazó e-mailt is küldünk a regisztráció során megadott e-mail címre. Az e-mail megerősíti, hogy az előfizetése aktív.

### <a name="next-steps"></a>További lépések
Gratulálunk! Befejezte a *Microsoft Intune próbaverzió* útmutatójának 1. lépését.

>[!div class="step-by-step"]

>[&larr; **Első lépések**](get-started-with-a-30-day-trial-of-microsoft-intune.md)     [**Felhasználók hozzáadása** &rarr;](get-started-with-a-30-day-trial-of-microsoft-intune-step-2.md)  



<!--HONumber=Nov16_HO1-->


